
Coffee and: Ped, zaitun, pomilorka, xiarukia, xallume...ntsait shi?

Fia u piponi, ystera rax mastreMixali u jap zivania, amma kaniyishrap vaxtu, ana ma fkaima!
xaitsh xops painni pilik
Kullale kanisainna istories ta kanu ma marxum yapatik allaerxamu u oxar nes mi deca Llivi, ashik kanicishu, ash kaniaklu... rvanna u fotos ta lu. aksippa miskitu ppike ta fak adak lli zman...

ma epinnete monoi sas?

pri takshaca fotos ta lou! ttaji l'deca llohre joumaca!

gitinoi satoi kiaklou

 E xtir kaise lli trauke shaithkon. Misku ppike

 Waaw ... poli wria !

 

******


 Sallu antsalli u tantsai shi paraklisi tatji mmoe!!! Yarabi!!

Rabbi tel moe ain uo.Deca,Lapeth oksa aunge ta kalunna li ksus!!!

L Mar Gerges tel Moe te actel il Shetan ta macu l moe .

****

MANNCAET, MANNITSHATTEM, MANNINGTEL U MANNCIR
MANNIJRI U LLI KNISE, MAXXUP U LL CATRA XTIR

KILUNA U KISMUNA, KAFNA TLAXARPA NES
MARRI U TE KULLINA XAMSITTE KAFENES

TANNIPNI EXEN PAIT MANNACAZEM U LLI MSIX
MI SACA TA MANNITFADDA MANNCAKEP TANNIRMIX

U SSANNA LINAYAXA XOST KKALIPNA MAPLUS
TANNAXTOM TANXALLISU MARRI TE ATUNA FLUS

U MMOE MANNUFIA, TA PICANTI KATHE SHAXR
U MMOE TA MANNAKSHCA, E AIK ANTAXT IL PAXR...

Ost ta manakshaxa ou l'adik il moe o kaes!


*****

pale mafkia moe!!! afou mannoufi sior ash pilakion ou pkiaxtua kulyom??

Ate jet l' saca ta kuannistanter! Pukra mimpukra ampiri Rapi ttannispax lli Skala. U yamuxnain fi ddeca.

kalws na oriseis!
Man nistantirkon !!

AXLAN U SAXLAN FI LART TEL LI XRAMIN U TEL LI JICANIN

Oxre fitte zman ttanacatez kulitna Rasho!!! Ankul l Muxtar te axtupna mall epanegatastathentes!!

mma int tan inixtep kulitna psa rassio. Men ekef ma flus alok re?
 e allik ta lixon lixon!! oxar vatuon parra!! U oxar efku ma defteroui farce!!
  U oxar paca pkistanru te acishcu as numero kuremma tte saullon!

  Ate rox nam u pukra tta thkum sabax sabax ta trux il aerodromio. Tarpak ta thkun kaise

  Rapna u l Catra u l Mar Sharbel u kullon il ayioi shatna te kunu macakon u jumpkon.

  shukran xtir xai
Rapi te saitna kulitna

*******

Amma int tanshil u exen vivlio tel kher. L periexomeno o ktir periektiko

****

Msixt cashie exen email mnexte pintua mi deca . Raxu, pithkul, teitmasshu ma parea shaita xost lli xkali u kishcu exen modca fitte xmir, gpar u zcar, ta kanu ffailtin xost exte xakle. Meno ta japon, pitsael, te mmen innen u ashik ltaku antaxt.

Ma pacaref ash ta kuilla, Fia xtir neshperies xost l-deca u pkiacatezuon u ma o shi parakseno theama. Parakseno kan te kun an kaniakishcu elefantes u kangoyro!!

Exilna kani cishcu ma lli xmir, lli zman ta ma kallixon aftokinita u podilata u motoroues ma kaffia axarshik te sau. Ost lli Mntine pile kanyirikpu lli xmir u kaniruxu.

Piri shivexen minithkon te kul shi?

Pri takul antoni mou kif l'deca lina xtir xmir - oxan mfailtin xost lli hkali ou oxar jiava cinton!! 
U ana lini ta kul kif exen xmar minnon o sierka... Hehehe

***********

An pitlaku ain ana anaxulla.

Fi shivexte deca xok l-jpel tel iTroodos ta kantsur shi sinavlia.
 Lla kale, alok pacaref kif pitlaipni!! Int lakaitu mi lli proti!!

 Pitri athuk kif ana sosto?
 Lla. Pri takul kif int pittacaref ain uo ada mmoδca...painni kif ruxt u int!
 Lla, mapacaref u paxlef. Manixa shiltu mil shayia ta pakshaca host fotografia. Aspumen, l-asfalto ta pittitacas, ssiero ta oxalfak deksia su kishpex ma allik ta stinnun l-exedres te ssinavlies, u l-trup mintaxt enne Kipriaka.
 O Llivano re?
 Gia Galilea?
  Jumbi,xaitsh augkrex, fia exte Knise (ma pidpan)...O Llivano! Amma ain fi Llivano?

  Ma pacaref.
   Modga tenna!!
   o Kkur !
   Naxni jina mi Kkur!!
Ti slamat kullon l-parees u ttannaxki fi tteli te shaxr
 Re alok ta lakaitak, pittacaref assar ma Diagonismo psha Sanna ta sava ll Ypourgeio Paideias???

 E kuventa te Vikario Foradari u naxni sattiknaxa   smile Maoshi, mannacatez istories mix adi. Akke peti intje mannufi shi.
 e nge u anna akke fkul!!
 Diagonismo. Sallaitu. Ashik tte sur mapaxter na katalavo. Lina akke nes ta lixon akke slavat calexon, ta kyacirfu sanna, ta , ta, ta, ta, ta , u mamannacarifon? U ankanu arka zman? Ftainni l-ypurgio piri na ksimettari mininna u pixxot l-pixi rfici mpshan ta la naxter antsai shikitch.
 Kifta kult ain int re ana kun ta lakik. Ruxt axxok. U ma innen klam tel Vikario. Akke uo. Lli knise lli kpire tel Kur e afieromeni fil Mar Gerges tenna. Ma pikulthkon shi ada?

 Alok ta thtakna tlaxitna kulu tan kul...
  ...ma pacaref ash piri te sai ll Ypourgeio u men kallu te sai akke shi. Pantos mannaxter vaxtna tantsai gpar shaya
  Paca mafkia exte saca ta savait adi l erotisi u ma xtir ta tsut xankak

  Alli kullon lli proypotheseis ta xattu monon kathigiti Borg lixiaxon!
   L Ipourgeio re Antoni Skullo pifattesh te acalaka adi lfasaria ta jet xok moxxon...

   Lparadosi pittacatez. Intze kislax tathkun epistimonika apodigmeni. Ute fia simasia alok an ipti a ffattesh exigisi. Siffono oti akke lakaina , u akke mankul, u ttankul.

   Ana fkul tan iftax il sillogo tel Fsikous Omilites u tan sai vaxtna ash ma mannaxter. Ashik kulna mankul l "fisiko omiliti" fi Ssanna?

   Fia u krisi alok amma lli flus ju mill Eyropi u kislax te ruxu aunge ta kalu.

   MCALLEM TE SSANNA

    : L Ipourgeio re Antoni Skullo pifattesh te acalaka adi lfasaria ta jaet xok moxxon... Skoullos:Siffono apolita.

   U Pkitilpu xtir rifcu l pixi psan ta la te sur shikits

   Re Frankiskou. Ntzel xaitch mil cayar u ela atsacitna.

   Yia cizpak axxok ma lli Profiti Elia re?

    fi tteli te shaxr tta kun jumbkon

    intje enne lli flus (ashka innen atjapis). Thema uo te sur kaes shocol u te kaf u te imiskux oxar u te cish l-San!! Lla monon videukia psha Mouseio

     Pitritu annilteka 3 tel Austo ddeca? O Sift.
Kaes zman

ana xost
 OK Tan sai l atzenda mnalok
 Xtir kaes. Sharbel te sai agenda u pivatti xalifna
 U ana . Amma la akke ta kunt xost u cemplavel. Ta kuannistandirak u int kunt dece!

Slamat !!
Pkislax te suru sizitiseis ma exte omada psa sanna . Tan imsek u video ma nes tel deca. Te kulunna psa cishton, psa lli zman ta kanu zcar


*************

 Jet il moe oksa paca re??
  07:56 ·  
 
  Yaum kaffia moe mshik ta kaffia u ims
Zobacz tłumaczenie
  16:35 ·  
 
  Kalinni yiapati kif tte hallua ta tji har mal lli xar kif Ssimvulio ma pkiati lli flus u akke ma maxxon te ufu msa pprtrelaia u oxar eksoda. Kif pikulu tat irfca ttimi psa moe pale.
  16:40 ·   · 1
 
  e kuillu re te rux te ation iaxon te sur exen eleos, akke ttankaf? Ash irux te ufion uo kalo.
Zobacz tłumaczenieSharb
  17:00 ·  
 
  Men ta kul te tux te uffion l yiapati oksa shivexen axar re
  17:27 ·  
 
  ...lladak ta macu lli flus calex u ma pkiation re!! kifta ma pkiation yani? enne shatu? ma titon kkyvernisi psha ddeca?
  17:38 ·  
 
  u an ma piri te ation ll oxar pshan te ufu, ash irux te ufi uo. L Turk enne lli flus ta piritu. Nnes pkiacatezu kulyom moe lla xar ma lli xxar.
Zobacz tłumaczenie
  17:42 ·   · 1
 
  E akke pikulu re ma pacaref ain uo socol akke ta pikulu... Stander yiaum tanakshca. Pikulu tte axtcua pale yiaum. Tte irvi socol ma lli zman ash pisur.Ana ppaini tte irfcu l timi tel moe pale. Me to kutzila vakcet.Ana pacaref kif kan te axispu ashka flus pkimisku mil sidromites u kan te axispu ul eksoda shaton u ashma kanikaf kan te kammilu l Ssimvulio tel i Kkoura u tel Valentino. E ma pacaref an pisaux akke ta esiffonisan oksa pitlu palon pale. Tte irvi kultillak shocol pukra , pacatu, u pale tta xtupillak. Pandos ana fkul o sosto te atuon lli flus akke ta esiffonisan. An ma pkiatuon Cammi Hasanui ul eksaelfo Yiorkatso lixon dikio te axtcua mmoe. Ash te sau afu ma pkitilcu mixxok ma ppetrelaia u mal ohar il eksoda re?


********

Ta ’msek ta kasher fitte ful, t’ axtca xaitsh paslua
T’calaka u ttileorasi, mapri pkion ta ’smca xitsh
T’akco mimparra u ta strix, ta ’shrap shi kantilua
Ta xiss kif ana jumb il paxr, antaxt il “Kornos Beach”

Te ji u shpini u te jip, oxtain pomilorka
Tan kalli ped, tann ishfi laxm, tan shil u zaitun
lina u lupkie mil pistan u kirtama mill Orka
ava ttan sai gpir tsimpush asen u xok kkantun

Tann axki psha lli zman l‘ catik, psha ddeca, psha lli xvatna
ta kunna aufa nasxin u ma kallina strax
Tan fik u Kkedro u ystera, mshik xxuth, tann irkos vaxtna
tann canni u tann igpi xtir, xnaitna os te spax

To catch to clean a few beans, cut a little onion
To close and television, I do not want anymore to listen at all
To sit outside and get some rest, to drink no glass
To feel that I am near the sea, down there in the Horn.

Bringing and my best man and bring two kilos of tomatoes
To fry eggs, bake meat, to jump and olives
we have Louvi from the garden and kirtama by Orca
to, we will make great feasting, let it be over in kantouni

To talk about the old days, for the village, for t 'our brothers
when we were more robust and we had not anapamo
Remembering and Cedar, and then, like madmen to dance alone
To sing and cry much, the two of us until dawn ...

Cijipni xtir ada ta xtuft u xost pali cantu klamak u fixt lli zman ta kunt macana ta ma kuannipzca ssiivexen u ta xost il deca kunna kulitna exen

**********************

Xallume ma pattix

Pfik ta kankum steteti mimpukra, ma pintsix
Kantjipinna tannakol, xallume ma pattix

An kaniji shivexen java kuannatix
pshian te istrix te akol, xallume ma pattix

Lli ksus kanikulunna, kaniakol u lli Msix
L’ saca ta kanijoco xallume ma pattix

Pittishpca u pkicajipak, o rxis pshan tattishtrix
Fkullak kif mafkia axsen: Xallume ma pattix!!

 Ai ma e xallume min deca shiaitna!

  Lla, enne tel Pitta!! Kallina tlaxarpa kila mi shatna amma kinnaxon kullon!! Ate alok ta ttam ji ttammalli shi ttenekke pale!!
  U deca shaittna panda lixa u xallume u pattixa!

**************
  Pkiacaref shivexen ash pisur u ma pixalluon te ifitxu Barukia u Kattines? Ash ttannishrap alok amma ttannitlca mil paxr?

*********

Pfattesh catak Fotos pshan ta xotton xost l’ vivlio tel Grammatiki tel Sanna ta paxtop. An likon java shivexte vatunniaxa.
Kaplu alok xost adi ta lakait: Latukia ta kaniruxu Skoleio fil deca, 1950 ma Daskalo telon !!
Pittacirfu shivexen??
***

Picaitu u pkidarpu tvaxxar - msek ll exen u rkaca ll axar
Ash ta sai, ash ta kullon - gitlu, dacu caklon kullon
Alok pittircanon iton - oxre vida ta lakiton
Ai Giorki te saiton - mnadi l’ cafa ta kiliton
Catra u inti, ya Xanuna - latxallion te civruna
Xvati, naxni XVAT, timm exen - u lla klep te kkathevexen
Kunna zcar u alok shuxna - ma pshia ddeca mannati ruxna

Ate sau ash tat sau - mi lli Knise xaitsh xtacu
Tlax pateremaes sallu - u l ginathkia shathkon xallu

en paizesai! ypoklinomai!

Pittakishci ma savait metafrasi... axsen ta la te caerfu lloxar ash mankul. Ava smacat kif pisuru shaya xtir antaxt l' deca u ma cijipni.

******
Pittintsi ffazca, vajca, xal, pitvater thkussor, kasel
mi ta pithkul ‘manati mou’, u pkintal xangak casel

Ξεχνάς το φόβο, τον πόνο, την ασθένεια, διώχνεις την κούραση και την οκνηρία.
Με το που λες ''μάνα μου'' και γεμίζει το στόμα σου μέλι...

******
Ma fini tantsi ash ma pxub:
cakli o kulsaca xost lli trub
te Kkormatjiti.
Ma xtirt ta ji lli zman tell Cit
Kunt xtir mashcul u kaft pcit
sliet kaspiti

L’ caneni u daneni calaxt
kan mshix ta kunt jumpkon antaxt
fi mmodca ta rabbana
Kshacat ktedis, ruxt u dperixt
savait slipi u thkarrift
smacat pile u kkampana!!

Lli Msix ta ma fizce l‘ shetan
u cilep mmaut mi kkapr mintaxt
te ismca texte xissna
Te ati te kullina saxt
Teinturna, te rajecena xalf, u te xallisna

Lli Msix ta kam mi mmaitin,
ishalla te saitna
Mix illi xvat tankun mxaltin
tankaf mpadlin u marbutin
fi ddeca ta tvelitna!!

I can not forget what I love:
My mind is at all times on the streets
Kormakitis.
I could not come over the period of the Feast
I was very busy and I was away.
Melted my liver.

I closed my eyes and my ears
and I was like I was down there near you
the place where they made us
I saw functions, I went and prostrated,
I did my cross and communion,
I heard even the bell!

Christ not afraid Satan
and conquered death under grave absent
Quickly heard our voice
Giving to have health
to protect us, to return us back and redeem us.

Christ who rose from the dead
I wish to help us:
As the brothers be united
to stay palloukomenoi and tied
the place we were born !!

*******

Ll’ ipn te Rraci

Kunkum fissaxxar mi lli xvej
kuntimsek ttarp sop xkali
kuntimshi xefi xok lli shkez
mill Camperati os Patsalies
kkopai kann xost pali

Kuntaxlop u kuntshil lli xlip
kuntxavesh u ll‘ camara
jumpi kanyakco exen kilp
u xalfu kant lli xmara

Kallini xost lli jraipe
pasal, zaitun, xops, plata
mi ta kunkasser u kunt jcan
kuntaxtca shxex mixxost ppistan
kuntsai u salata

U pshia ll‘ casil kuntrux sop paxr
mi ta kanyiffox l‘ garpi
tte kun trukain kathe shaxr
Antaxt kanyiftax kalpi

Pshani ll‘ cayar kanu takat
kullu Ssama kan pape
u ta kuntintor xxevanat
kuntilcap u shipabe

Kunt cish ma ranep, ma lli gtoush
mall alupus, ma ffaci
amma kallini likep uj
ma kuntimpaca psha lli flus
kunt exen Ipn tel Raci !!!

The son of the Shepherd (the Voskopoulos)

I would get up at dawn from the bed
I took the road to the fields
walking barefoot on thorny bushes
by Amperati until Patsalas
the herd was on my mind

I made milking and milk
I collected and manure
At my side a dog sitting
and behind it was the donkey.

I had in my bag
onions, olives, bread, cheese
the tired and hungry
Cut greens from the garden
I did and salad

And the bathroom was going to the sea
as blowing the Garbis
It would be twice each month.
Down there (sea) opened my  

For me the clouds were windows
the whole sky a door
and when reserving animals
and playing the flute

I lived with the rabbits, with horses
with foxes, snakes
but I clean the face
I did not care about the money
I was a son Shepherd !!!

Ipn tel Raci, ipn tel Rabbi.
Akke kislax an kun kuitna.
Kalimera Antoni, u slamat xtir.

shfeshfe shfeshfe!!!

Int exen mcallem u int ipn tel Mastre Mixali l piitari tel Maronia u la tel exen raci...

*********

L’ Cátirfe

Fkul tarux tatcatref , l’ kassis kulyom pkistander
ma kulyom lini shocol, u mmara pittitshanter

Kulunni ash ta sai, l’ shetan o jumpi telia
Anti ta sum kilt jeje, u arnep u affelia

Atjapis ash ta kuillu, l’ kassis ta tte catrifni
Tta rux ta laki exen carip , axsen ta la te carifni

Oxtain amartimata, txaushu u pintsion
tte kuinni “kol shilies truk, l’ ‘pater imon’ tatfion”

U themas pipzca mempatze, tte kum tte cott calei
ta ntsait u ‘pikrainomai’ u ma fkaimon jrei

**********

ASH PISUR?

Salam calekon xvati
Pismca pisuru xtir shaya antaxt ddeca...
Mnexte nexa o kaes te kullina nes ta pkisxon timmon, ta pixupu ddeca u pixottua xokk min kullon u ma calexon ash te kul llexen u llaxar. Pkicajipni ta piritu kullon tankun exen, tannati tena u tanninpas. Amma mi lloxre nexa ashik tte sur ada shi ma pacaref. Pittakishcu naxni maksumin, exen pirux mnauna, llaxar pirux mnaunge, ashik ttannilteka??
Lattinsu kif naxni paca xost Tturk u exen Rapi pkiacaref miten tte axirpu, an pkiaxirpu. U lina u allik lli xvetik – axar ximl xok ragpitna u ada – paithkon kif pirituna? Ava u llexen u llaxar piritu te kashruna tanxalli modici shatna u te miskuon telia.
Amma ma pkiaerfuna kaes!!!

Kshacu u exte kaise foto, catike, vataxa/shala xok, Muxtar Antoni Solomi, Rapi teinturu u te saitu.
Nazlua u xottua kintamthkon u ffiku kif alli lli Ttanks ju pshan te ipilsu l’ Maronia u l’ Maronites kullon te la ikaf shivexen!! Ash sau??? Shikits!!! Kifta??
Epidis xost adi ddeca picishu nes ta pixupua, ta pkiatu ruxon psha Kormatziti telon!!

Akke ta kultithkon uo: pkisxon timmna, pkiacali !!
U ada shi pkiacajipni xtir!!!

Painni lik lathos - naxni kouitna XTIR agapimenoi!!

Tha to kano share na to diavasoun k alloi ine toso orea pu ta les..

********

Klam fi Sanna ma shpini Sharbel

- Ash tansai shpini Sharbel
katca zman, katcu tishxur
kullon misku mnexen carbel
u xattux kintam l’ maxur

- Naxni shuxna, virmet patna
Ash pitcaet shpini Antun
Axsen kom u xki ll’ulatna
naxni xtacana kkantun

- Ma plakion, dacu, xarpu
ma ekef me ipn me pint
misek kathevexen tarpu
xtarak kalpi, fkacat, smint
ta vassion shi pidarpu
u picadpu u llana u llint

- Lattipzca, e jei ssaca
ta tte xissu ada l’ Xiss
ter xaitsh canek u kshaca
Sanna pkinismce, picish

- Psai farxa ta pismacak
Rapi ash ma itri teatik
Ai Sharbel te kun macak
teinturak mil xvetik

- Sanna , shpini , o mshik timmna
lina yaxa xost il kalp
axsen exen te shattimna
par annimsek oxre tarp

- Akke pri min kullon: Xarka!
San o xilv u te xupux
u te ifitxu shi varka
u te agpu teitcalmux

- Akke uo, pxupak shpini
ta pitcish ma corba u pcit
ta pittaxtop, u painni
kif pitsai ma Sanna cit !!!

Words in our language with my best man Charbel.

- What to do mate Charbel
time passed, months passed
all got a sieve
and tovalan in front of their noses

- We grow old, our swollen belly
you shout mate Anthony
better get up and talk to our children
we erexamen the kantounin

- I can not find them, lost, gone
not stayed with son daughter
He took each his way
My   burned, popped, fattened
advise them something, angry
and torturing me and you

- Do not be afraid, the time comes
you feel that Voice
just turn around your eyes and see
our language sounds, lives !!

- Good to hear
God whatever you want to give your
Saint Charbel voyage with you
and to watch strangers

- Our Language mate is like our blood
we have it in our  
best someone to swear at us
than to take another road

- So I want by all: concern
The language is sweet and the love
to open and no books
and try to learn

- So is my mate agapose
you live and you with strangers and away
you write. And I seem to me
that doest thou with us Language panafrin !!!


Pkiacijpuni xtir yia shpini
alli lli klam ta int ixtuft
u pkijru padpun alli ayuni
ta mi jumbi int ixruft

Psalli fi Mar Gerges ul Mar Sharbel
xnaiton exen te intruk
u xost il carbie ta int alok
msik il vilton te kapluk

********

Fia exte Omada xost l‘ Facebook ta pikululla Kormakitis Community Council (Κοινοτικό Συμβούλιο Κορμακίτη). Painni kif ma e episimi epidis ma pkiaxpu ma san ta pittacarf l’ tinie kulla amma pkiaxpu mshik katsharitika, ute ana ma pshilon. Xtir truk kultillon te ipitlu amma moxxon o xaitsh farce alopos enne latukia u pisau xaz.
Mattaxtupillon oxre trik, ash ma piritu ash isau ma calei.
Ava akke xtuftillon alok u xaje:

Afu ma pittacerfu attaxpu ma l’ san telli xvetik xtupuon akke:
Kkura tenna, muxtar te deca, kan u fi Sala u fi Kitas u amma tfaddu axxulla mimparra mi lli Knise kanu shiliaes ta kanipusux u kanyirmullu fkiora u xattu u ximplasat paca te itcas xok.
Akke saullu epidis kant lli proti trik ta rax l‘ deca mi lli zman ta kann pxal u l‘ tinie kulla savet farxa.
Kal paca kif cijpullu kullon ll‘ ekdiloseis ta saru u ystera pas ll‘ it tell Iskof u rax te istrix.
Lloxar shaya ta saru lattaxpuon o vdexa!!

*****

 U ya pinti, u ya pinti
arka zman, an kunti inti
capshu kkamar u lli njum
u fi modcon kafti inti

Oh my daughter, my daughter
where have you been all this time
They darkened the moon and the stars
and in their place you stayed !!

******

Ashka ‘MA’ lixa lli KMA?
(Πόσα «ΜΑ» έχει η ΚΜΑ;)

Λέμε «μα», πολλές φορές το τονίζουμε «μά», αλλά τι εννοούμε, ποιο νόημα του δίνουμε κάθε φορά;
Μπορούμε να παρατηρήσουμε τέσσερις χρήσεις του.

1. Ως Αρνητικό Μόριο. (Μά = δεν)

Ma tte ju yaum.
(Δεν θα έρθουν σήμερα.)
Ma sallaitu ash pkiaxptu ll efimerides?
(Δεν διαβάσατε τι γράφουν οι εφημερίδες;)
Ma o akke ta kultinni.
(Δεν είναι έτσι που μου είπες.)
Ma enne ll Ovraioi ta rakcu u calku lli Msix?
(Δεν είναι οι Εβραίοι που χτύπησαν και σταύρωσαν το Χριστό;)
Ma pitsatek ash fkuillak?
(Δεν πιστεύεις τι σου λέω;)

2. Ως Πρόθεση που δηλώνει συνοδεία. (Μα = με, μαζί)

Tta rux l’ deca ma ipni.
(Θα πάω στο χωριό με το γιο μου)
Raxu ma lli traxtor te suku u te ju
(Πήγαν με το τρακτέρ να οργώσουν και νάρθουν)
Kan ma yapatu l’ kafene u kaniaklu maxallepi
(Ήταν με τον πατέρα του στο καφενείο και έτρωγαν μαχαλλεπί)
Petro ntjavez ma Ioanna
(Ο Πέτρος παντρεύτηκε με την Ιωάννα)
Kkilp ma pisai ma kkatt
(Ο σκύλος δεν κάνει με το γάτο)

3. Ως Αντιθετικό σύνδεσμο. (Μα = αλλά, μα (όπως αμμά))

- Kuntanirkacillon ma kanu xtir u ma kuannaxter
(Θα τους χτυπούσαμε αλλά ήταν πολλοί και δεν μπορούσαμε)
- Kuntajipu ma kan thkil u xallaitu te jipu yapati
(Θα το έφερνα αλλά ήταν βαρύ και το άφησα να το φέρει ο πατέρας μου)
- Kan te sacitik ma ja mkasser min shocol u rax te nam
(Θα σε βοηθούσε αλλά ήρθε κουρασμένος από τη δουλειά και πήγε να κοιμηθεί)
- Kunt ta ji ma ftxilt u kaft java
(Θα ερχόμουν αλλά αρρώστησα κι έμεινα σπίτι)
- Adi e kaise ma lloxre e axsen
(Αυτή είναι καλή αλλά η άλλη είναι καλύτερη)

4. Μα = μα
Χρησιμοποιείται κυρίως σε επιφωνηματικές ή ερωτηματικές εκφράσεις.

Ma ll’ axfeth! (Μα τον τρελό!)
Ma mmijvi! (Μα τον αηδιαστικό!)
Ma ssacaluk! (Μα τον καημένο!)

Ma o uo yani ta kidpon alli kullon?
(Μα είναι αυτός δηλαδή που τα έγραψε όλα αυτά;)

Ma raitu ashik kaniaxkinni?
(Μα τον είδες πώς μου μιλούσε;)
Ma e pintak ta pittilcap xost ll’ ergo?
(Μα είναι η κόρη σου που παίζει στο έργο;)
Ma e cishe adi ta manncish?
(Μα είναι ζωή αυτή που ζούμε;)


L "ma" ta pkirvi thavmasmo i erotimatiko tte kun msiknax mil ellinika. Ma
fia fil arapika akke epifonimata ftainni.

akke uo. u l' ''ma'' msiknax, u l' ''mana'' u ''manno'' u ''mastro'' u oxar ''mal...'' ta pisau lli xvetik!!

*******

Xvati matcusin
Xvati maftusin

Xvati maxtucin
Xvati mimpacin

Xvati mafkucin
Xvati markucin

Xvati maxnukin
Xvati maxrukin

Xvati mpxamnin
Xvati macapunin

Xvati mashluxin
Xvati mfarrizin

Xvati maxtulin
Xvati marputin

 Ash pitri ta thkul re? Kif pitxot il lli "Xvati" ?

 e ashik u Pulos re ll Apostolo kaniaxtop u kanikul l' nes ta kanivata l' maxtupat shatu. Ya Xvati. naxni xvat re kulitna ta manjorr catap, ta pkipilsuna u xiss mamantsil, ta pkisirkunna u pilcaipuna kulyom.
Amma ma mannipzca, lina Rabi macana, lina l' Catra u ll' Ayiorki u mannaxot calena. Exilna kanyitcadpu u kanixottu slipon u kanisau parakliseis l' Rabi te saiton u teinturon. U naxni akke xvat ta naxni mi mmen paillak mannstander?? min xramin ta kanu ya ta innen xost l' kyvernisi? Xara fi anexon kullon re, pacuna, sarkunna, tecesuna u xarkishuna! Te aklu moxxon ma enne nes alli, enne shetanin! Ate sai ash ta tsai tath kaiton xaps kullon, akke pilikillon.

Rabi te kun macak xai

A akke kunt ri ta thkul? Kunt sai u int msik il Ppoullos il Apostolo? Kunt
shil kilme yani?

*******

Akke kan. Kan i darpuna ta kuannaxki Sanna fil lli skolio. U kuannisxappa
psan tan axki ta la te akshcuna l daskaloi u terkcunna. Yaum mannintel tan
jipou xalf. Nturu u ta tte dece Sanna tan dece u naxni. Xku ma ulathkon u calmuon te axku. L ana shati pkiaxku xnaiton u macan u ma cammaton u ma pappoutaton, u ma steteton, u ma xaltaton, u exen mal axar. Ta kanyiscemu
naxni ta kuannaxki java mil zcar tcalmu u alok pkiaxku ma ashka oxar
ladudkia pkiaxku l yaum ya?

*******

Tapzok sop xok, pkiukaca xok moxxi, Tapzok sop taxt, pkiukaca xok takni, axsen taskot!

*****

Nauxe

Ma kann thkuttop
ma kann txurrok
kan xrik, xtil, fazca u naft
ta sarkuna
u calkuna
u pkiatuna kulyom xaft

Ash tansai makke raft
Ashik tansaion zaft

Mafkia vafa mafkia tshurro
mafkia ntuilop mafkia ikl
fia nakr u thukl u tcutho
Fia vajca, joco u jirk

Ana fkul tannitlca parra
evro-jallye pkijvi xara

ma lu pkion shivexen staxa
u istna tte imiskunna yaxa

Ma lli stuntor
ma lli tshuntor
shikitsh xvati ma pisur
kumu msiku sallu l‘ Rabi
elu antshil xaitsh paxxur

Alok mi ta decinnaxon kullon
ekefinna monon Kkur

*****

Lament
There was surprise
It was by shake
were burning, killing, fear and shaking
who robbed us
and hung us
and thrash us every day
What to do in such tying
How to impose their
No payment = no meal
No spot repairs = stop eating
There is denial and unbearable burden and disgust
There is pain and hunger and our running
My opinion is to go out
Euro-dirt, smells skatila
No one has any more shame
even our butt will catch us
By waiting
the complaint
nothing is my brothers
Get up and pray to God
come censes
Now that we lost all
He only stayed the Cours
(Kormakitis)

***********

Fakcuna!!

Alli lli thkiem kullon kunt kintam llypologisti u kuntakshca u kuntismca ta kanikulu psha Kkypro. Ujacat canei, darift ma mprati, xallait shacal shati, u kallini xarka ash tte sur, ashka tteisirkunna, ash te sur ma lli flus shatna.
Lla pos lini xtir amma u ana mshik intu, msik kulitna, xtumna, carrikna, kassirna pshan tannimsek u tannxassek fitte flus tansai shi pshall ulatna. Ma kuntri teimiskuon alli lli xramin u tankaf akke, ash kiaolon kunkul, yapati kan xost lli skakat u kanyaxtom, me shite kanyacaref me shims me part osti te imsek exen efapaks – flus shatu yani – kifta te xottu iton alex alli lli kkilitziroi

Pikulu alok kif ntamma sshocol u tte ufu allik ta lixon xtir. Amma ftainni ma tteakcatu exen modca. Pukra tte ju pale u tteitilpunna u oxar. Fishle fiston yurukkies. Fakcuna!!

as ta ntsai ta ntsoron ou aloi

Re ta pkiftxel exen u iatro pkiaxtacillu ijru psan te xish meno ta ftaiei?
L Yiatro? Alli xxumr enne ta savuon aalli kullon lli shcal u lattaxki psan kullon. Pu ta la te kaf exen minnon yarappi.

An o kaes Yiatro u cakel, prin te axtca llijr te kathevexen, prota pkiatix xapia te ishrap ystera pixottillu enesi fill ist u ystera ammapisau alli pirux u pisaix egxeirisi u picish llintsan.
Naxni calkuna u ntammuna milli proti re u adak l’tilce telak ash rax u kal kif matte kael te imiskunna lli flus u ystera rax u xammen moxxu kintam mnexte Mara?
Ana fkul tannimsikon kullon lli flus u tannaxuton mnaunge deca re, fia trapezes agpar mnalli mnauna telli xvetik. Ost ta enne xost mnauna fia fazca te itfu u te late kafu.

Tte ifitxu yani oksa tte kafu macalukin os saif? Ma pakshca daum!

Alok ta tte sur dikastirio tannakshca meno lli ftexti u llypokriti u lli xrami re. U adak ta sarak ya sava shi paranomo te canti xost xaps u ta la te itlca osti te mut!
U lattintsi kif u int kuntijri xalf mil Xumr pshan te saituk!!! Ash jarafik yani alok u ptilt? Paillak ma pkicaerfu nes???

Nge amma l yiatro l axmar ma kan kaes u xalla shocol te sur pattal xtir. U
akke l yiatro lli jdid makallu oxre epilogi. Paca kan te axtacillu moxxu
llu pxal amma sava prospathia u katcallu monon ijru

Meno ta kanisai satf telli flus re?

**********

Ya Umm Allax, ya Xanuna
ya kanzal raxmat u al macuna
anti maljana ua calaiki rajana
tashaffaci fina ya Catra ua taxannani cala mautana.

ua in kana jismuki bacidan minna
ayatouxa al-batul ummuna.
salauatuki hiya tashxabuna
uatakun macana utaxfajuna

anti Ummuna ua rajana
anti faxrouna ua maljana

******

ash tansai alok re ulat?

arroux koulitna ankaf l'deca!!

asila, o llaxsen shocol!!!

Ma xallainaxon te axtcunna axa xaits tte axtcunna axa mi rakpe alok....Rapna te nturna anaxulla ta japna ada l AXAPARO.

******

Lixon u lli ksuss ekloges!
Fia mi ssoftcashie ta cantu kullon xost lli Knise, cilku l’ papat u picadpu te shilu l’ Papa lli jtit.
Pshan te sur ada l’ shi, kislax te axot exen aufa mi 77 psifus. (115 enne kullon).
An piri Rapi u pisur mi lli proti lli trik, pkishcelu exte mogte ta lixon axxost u pixottu kotn mshian te itlca apiath tixxan mi lluruppa. An pale ma pkismek shivexen 77 psifus, pixottu terrash xost l‘ mogte pshian te itlca isfet tixxan.
Ava akke pisau u an llaile ma tteintamma l‘ shocol, tteitxaushu pale fil Arpci.
Rapi te kun maxxon u Ai Petro te saiton te sau texte, nnes pkistantru.

Mannistander paca te itlca tixxan apiat....Tilce isfet smacat cashie....

********
 1. Pimprax l mara. Pimcak l xassie.
2. Pinkol moe. Pnakkel ............ ?
3.Pakleb ta strix u fkallep lli tsaera.

Shukran xtir!!
Afuan...

Psal 2. Pinkol moe. Pnakkel ............ ?

Ta ttatlaki shi paradeigma u psan ada ktupu. Ma piji shivexen xost pali alok....

Pnakkel ma uo mshik il "pnakki" ( διαλέγω) u ma ouo mpsik il pnakket ( στάζω). Ma smacat akke kilme ost alok ash takulithkon.



Asik tan kul " Tipota den ksexnietai" fi Ssanna? An fkul " Sikits ma pkininset" ...Akke uo?

Tvaxxar ta pinakkel moe''.= ολιμερίς που κουβαλάει νερό, akke pkiaxtop xost leksiko telu cammi l' kassis

pluff u plaffi = τυλίγω, o idio l' rima? pisai u pluf u plaffi?
Passive= pitlaffa

to kuvalai nero Antoni..ine ta kingol moe

*****
 Ya Mar Sharbel sacitna u akun macana!

 Te sacitna u te kun macana yani!!!

 ******

 1. An savait akke shi ……………………………………………….
2. An kalet akke klam………………………………………………
3. Ash kanu allik lli klam ta kuntkulu (ta kultu) cashie. ……………………………………….


1. An savait akke shi kun ta thkun xtir axfeth
2. An kalet akke klam kan tathkun xtir cakle
3. Ash kanu allik lli klam ta kuntkulu (ta kultu) cashie.Ttte kun kuntu sikranin

cakle3 Sharbel simeni fronimi...kalliha htir cakl

cakle simeni fronimi ke ohi eksypni'[to 2]liha htir cakl[ehi polyn nun..ine poly eksypni]


1. An savait akke shi te *kun kunt* xtir
axfeth.

2. An kalet akke klam tte *kun kant* ma xtire cakl

3. Ash kanu allik lli klam ta kuntkulu (ta kultu) cashie.Ttte *kun kuntu*sikranin

shukran Mcallem!!

Alli enne xtir. Laku ll exen:
1. mkenes
2. mpluk
3. mlacek

*******

TILCE
Yaum kulitna mannitxak
lina farxa, lina cit
exen axar zman sha pkiftax
ma lli Proedro lli jtit

Kulla l’ Maronia kantritu
rjel, nesfan, u pnat u shpab
Psalli l’ Rapi te saitu
te irvinna xarka u xab

Savait slipi, ffixt il deca
xtarak kalpi, gpait u shtaxt
u kult Isshalla atji ssaca
ta ttannirjca pale antaxt

Ana psatek kif tte axtom
u tte sai ash ma kal
Jorru kulitna anniskuru
u tankuillu kaes shcal

(u mall oxar kullon l’ shaya,
ta tte ismca u tte cut
exen San, tankul, kif lina
u kif ma marri te mut

tannatix u shi mi ddeca,
zaitun, xallum ya plat
Sanna kislax te kaf caesh
tfushu u intu re ulat)

Ada asila o psha Xat, amma kalunni mi Germania, allik ta pkcaerfu, kif pkitlca u akke shlaxtu u ana tatsallux u tatsau farxa.

Ava tilce!!
*******

ash pikulullak [aish o ismak]

*******

Allik, xvetik. U naxni l'timm l'catik

capatak o li vraka ftainni.

sygnomi..papputak

******

- Ash tansai alok kinne? Ma pittakishci? Cilpuna.
Tte cottu mshik il xuth calena, tte calkuna, tte lcapuna.
Canti java, sakri l’ pape, la te ju u te lakuna.

- Ash ta kullik ssacaluka, eli axxammen te nikuna.

- Ash lakaki ra mijvie, axsen te itcelu caneki
eli xost u calaki xangik, xotti u shi mixxok lli jreki

- Ash ta koullik ssacaluka, kshaci fil remma, kshaci fil tshekki
Fia xams snin ta pinikuna, u pitsai kif ma caleki?

- U tte sau shi paillik alli lloxar ta tte itlcu?
- Ash ta kullik ssacaluka, ampiritu ashigitlu.

- Xara fi anexon kinne, kullon kulyom pilcaipuna
xvetik kanu, xvetik innen, u kouthsi ma pixupuna
ma sallaiti xost varak? Exte cishe picadpuna

- Ash ta kullik ssacaluka alok pale tte xlupuna

- Ate eli tannisxappa, jorri mnauge sop yisti
- Ash ta kullik ssacaluka, fia exen shi xost isti.

Kislax na paradextumen kuitna kif Antoni Frangesku, pinam u pikum ma palu, caklu, ruxu u kalpu antaxt ddeca, u ash laikun antaxt !!!

Int haits tepsiz amma pkittekel. Pithkul xtir alitkies.

painni fia exen lathos, pinti kaimitni mimpukra u kalitinni kif mil Kanona ta kultilla ma o ''tte xlupuna'' amma ''tteixilpuna''. alopos lixa dikaio

Lixa dikio akke uo.Fu=ia u axar exen amma kult ta la taxripillak iaxa: O "pilacipuna" u la "pilcaipuna"....

******

Alli ma kanu EXIT POLLS kanu SEXY POLLS!! pilcaipuna kullon!!

CIVRUON KATAFTIS L XUMR PSAN TE IPIZCU SHATON U TERUXU NA PSIFISUN. TILCE
KILME AUFA TEXTE KIF TELON KANIDECE U AKKE RAXU U OXAR TE TISHFUX.


 lcatap shathkon enne ystera mi l'ekloges ta lihon hams snin kintamon.Te ahtcu shcal u misthus msian teimisku tain.Humr picantu i pid tecantu tesauon kullon li proti sine u os tezu lohar lekloges nes te insu.

 *****

 Conditionals of Greek Arabic dialect. There are 5 types, here are the three
1. α) An pkimsek oxre fitte pkitlca.
ή β) An pkimsek oxre fitte tte itlca.
2. α) An kanyimsek oxre fitte kan te itlca.
ή β) An kan te imsek oxre fitte kan te itlca.
3. An kan te kun misek oxre fitte kan te kun tilce.

prosehe to tilce file mu giati simeni ke anostos!!!!pantos se synhero gia tis prospathies su.

ma tilce ttilce!! ttannistander ost lloxre jumca!!

 o htir tilce omos ke ohi ttilce nomizo.. etsi diladi ehi dyo orthografies!!!

 kAN TE KUN TELCE. TILCE O INT. UL XUMR KULLON TILCIN.
 *******

 Mnain ma kann an pittakshacu,
pitri ma kalpak tathkun macu !!

(From anywhere to see him,
want with your   are you with him!)

ma pittintlecep re antoni

********
Xtacat exte varde ta vadilkon
Llintu kulithkon ta kalifkon pitokk
pshan exte mara ya psan exen insan

Llintu ta tvaxxar u tvallail ma likon
axar shi xost palithkon,
ta pitcishu pshan tat xubu!!

Rabi te saithkon tath kunu akke
u latt insu kif lli Msix pshan Xab tilce xok lli Slip
Pshan Xab rakcullu u shatmux u saullu arka kastia

Lli Xtepe pittaxtop kif mafkia agpar Xab
mi te xott exen l ruxu psha lli xvatou.
(Evaggelio tel Tjuanni IE:13)

Xubu, xubu l‘ tinie kulla !!
ftaxou kalifkon te saxxon kullon xost!!


I cut a rose to send your
IN all of you that your   beats
for a woman or a man.
For you that all day and overnight you have
anything else on your mind,
that you live to love !!
God help you so Nastia.
And do not forget that Christ for Love ascended the Cross
for Love the slaps and insulted and did torment
The Bible says that there is no greater Love
than to put his soul for his brothers.
(Gospel of John, kef.15, edaf.13)
Love, love around the world !!
Open your   to fit them all !!

***********

Xitna macana, fitte nacana
tan xotta xost ssalata
Shxex lakaina, ful savaina
msikna u exte plata

Kilna shpacana, kumna u rkacana
shi katsa mi lli xkali
mishmish xtacana, u amma fkacana
ruxna sop periyali

Tcassilna, tlacana, cabesh u pzacana
kif ffaci kanteakluna
java rjacana, ll exilna kshacana
mi xaft kanteaxtluna

Cattet sshims, mantes kan ims
akke ta saru ffikon
u pri te pan, lloxt u lli zman
ta ji u ta lakikon

Tathkunu kulithkon, u ta kulithkon
pariorkes tell cishe
Ashka te ttinie kafenes
dkiaca u trup, modici u nes
ada xaithkon kische.


*************

 Cimitna, sallanna, callimna, cattirfna, karripna, paxxirna u xallisna. Ashik tta nnintsix !!

 *****

 Mshan ta la te dece Sanna
Tell Austino Fragkisku

- Ash tantsai, ya Tjiprael msian ta la te dece sanna?
- Tannaxkin u xar u llail u ta la tann istxi Sanna
Ma e vdexa tannaxkix,
vdexa ie tann intsix.

-Amma meno ta tte axki? Decena l’modici shatna.
Xarpu kullon u xalluna, xarpu u ma talmux ulatna.
Men pkiacaref akke san
arpca shuxa, rjel-nesfan?

Kulyaum, kulyaum, kulla l’ jumca, kullu l’ shaxr u kulla l’sine
Tann axkillon mshan te calmu, auna l’ deca u lli mntine
Teitcalmu zcar u kpar
exte xnain klam lli xxar

-Ada ta pithkul o kaes, akke pkislax mshan te sur
Ma ammapiritu innen? Tann imsikon mi maxur?
Mshan te tcalmu ada l’san
piri tacap, piri zman.

-Kulla l’tinie, u inti u ana, l’deca kulla, kullon l’nes
Tann axkillon mshan te calmu, xost lli xrash u xost lli knes
Ada l’ san o tel lli Msix
u o xtie tann intsix.

-Pismca xissak ya Tjiprael, u pakshca ujak macapun.
Akke kanikul u ntjauzi, u kany ijru canex padpun.
Ye, tte dece exen xar
amma ma pkiaxkux lli zcar.

Ada l san kany axku exli, u exlon l’innen zman iktir
Ksus, racian, tinie u tinie, u tte dece ma pisir
U Trashili u Fella
ma pisir te decu, lla

-Pacaton, pukra, lla lla ALOK, l’ Iskof,lli kparie shatna
te itxarku u te ijru, mshan te tcalmu l’san ulatna.
Ada l’san amma ‘nnitsix,
tte ji zman ta ttann ikpix

-Kulitna pkishlax tann ijri, mshan ulatna ma u mshanna
u tann sai ash tann sai, mshan ta la te dece sanna
Tte axtuna lli ftamin
Kulitna ttan kaf mshatmin.

-U tann itlop mi l‘ Yapatna, mi lli Msix ta sar intsan
Mshan te iftax caklon, kalpon, u te calmu ada l’san
Ada l‘ san o xtir catik 
u te dece ma pilik!!


**********
Mshanakke & Msan akke

Mshanakke (μσιανάκκε) = γι’ αυτό, γι’ αυτό το λόγο
Mshan akke (μσιαν άκκε) = για τέτοιον, -α, -ους

Kan pxal, mshanakke ma ja
Ήταν άρρωστος, γι’ αυτό δεν ήρθε
Xarpet u xallitu, msanakke kann ter tvallail
Έφυγε και τον άφησε, γι’ αυτό γυρνούσε όλη νύχτα
Ma shatta xtir paca, mshanakke ma lakaina patrur
Δεν έβρεξε πολύ ακόμα, γι’ αυτό δεν βρήκαμε μανιτάρια

Msan akke pait ana ma pati arka flus
Για τέτοιο σπίτι εγώ δεν δίνω τόσα λεφτά
Mshan akke mara ma calei
Για τέτοια γυναίκα δεν με νοιάζει
Mshan akke nes latt axkinni
Για τέτοιους ανθρώπους μην μου μιλάς

Mshanakke akke nes ma pkiatu flus mshan akke pkiut

***********

Lini java xnain xmir - exen zcir u exen kpir
Εxen zcir u exen kpir - pixubuni u pxubon ktir
Pixubuni u pxubon ktir – pshanon paxtom, maxxon ftir

Pshanon paxtom, maxxon ftir - llexen xarap rax sop pir
Llexen xarap rax sop pir - llaxar ekef u picir
llaxar ekef u picir - rax u txallet ma xanzir

Rax u txallet ma xanzir - u ana kun ta mut xazir
Ana kun ta mut xazir - kultillu kif ma pisir
Kultillu kif ma pisir - rax u vakca xost il shir

Alok ma lini pkion xmir - raxu xarpu u shaxton xtir

Shtaxton xtir - Alok xarbullak il lli xmir !!!

**********
Pri exte laile te ji Rabbi u te imsikna
U te axutna mall cayar fil deca ta txelikna

Antaxt llethrati l‘ xilve ppaxr shi saca te xallina
u prin tattitlca telia sshims fissaxxar te nazilna

tattshum u llart, psetin, pkietir, l‘ xava ta mafkia axar
u akke mplanin u cirkanin tan tir lli xkali tvaxxar

Tannaxtca pasal u xiar, lupkie u tankasshira
u softashice jacanin tannaxlak fil Kotsira

Te ischel jambr, te ishfi laxm, naxni tanmalli patna
tanfik lli zman ta kunna zcar lli ksus u l‘ papputatna

Yorko te akco macana, jumbu tathkun u Nina
Naxni tannishrap tvallail u vuo te canninna

U l’ Rabbi l’ saca ta tte ji, pale pshian te imsikna
tankuillu koco u Ιnt, caet u ll Catra u ll Ipna

U kulitna tankuillu, ll’ corbe e sim, kassirna
naxni ttankaf anaxulla u axsen te kapirna!!

I want a night to come God to get us
and to take us to the clouds in the village were born
Under the Lethrati, the sweet sea, leave us no time
and before you get out the sun completely, at dawn, download our
To smell the land, orchards, former threshing floors, the air there is no other
so full of (happiness) and sweating (from tiredness) turning in the fields all day
To chop onions and gherkins, Louvi and flush
and in the afternoon hungry to reach the Kotsiris.
To light the coals, cook meat, we fill our bellies
remembering the days of our childhood, our priests and grandparents
George to sit us next to him to be the Nina
we drink all night and he sings to us
And the time that God will come again to take us
to say 'You sat down and cried, and Mary and her son
And all of us would say the foreign lands is poison, tired
We will stay here better to bury us !!


softcashie lla softashice...

******

Smacat kif ruxt ta ttaileb kalpak u sallait exte pateremi pshanak
Ada kkalb ta pitokk psha nes kullon ma pisir te ujca
Rapi te saitak u ll Catra u ll Ai Giorki tat sur taep u ttatirjca shocolak, jump nnes shatak, jumpna kulitna.

Mannısmca kıf o axsen alok. Kıf fatax canex amma paca ma kal şı kılme fıl nes ta pkıstantru. Rapna tte sacitu u tte tip texte.

Pukra Xmis 31 tel shaxr u saca Sitte (6) softcashie tte sur Kiddas antaxt lli Knise tell Ai Maroni ll Anthoupoli, psian Muxtar tenna Kkoura te saitu l‘ Rabi te kum u te irjca shocolu u l‘ nes shatu.
Men ma pkiaxter u piri te rux. Naxni ta naxni pcit ttansalli l‘ pateremi shaitna.
Kkoura naxni kulitna jumpak lattipzca u ll Ai Giorki ma tte xallik akke.

*******

Msiku Xallum

Msiku xallum u kalluon xost jtit u likep zait
Attakishcu mnadak tixxan ashik pishum il pait

A llikon mogte xottuon mixxok lli jampr u shfuon
alli lli shacal exilna kullon kanyacerfuon

Msiku xallum u xtacuon kulithkon alok jorru
Lattipizu min kalifkon u shatna ma pidorru

Msiku xallum u xuffuon xost macakrun u kulu
u amma ta thkunu shipcanin shi kilme pshani kulu

Get Halloumi

Get Halloumi and tiganiste media in new and clean oil
can see from that how the smoke smell home

If you have a fireplace put them over the coals and bake
These jobs our parents knew all the

Get Halloumi and cut, all of you now pull
Do not be afraid of your   and ours are not harmed

Get Halloumi and rub into the pasta and eat
and soon chortasete..peste a word for me !!!

**********

Amma mannismca kif mat exen mi shatna, kif xarap u xallana akke aksippa, kalipna pitokk aufa u pkishcel. Paca an adak ta xarap kan parea tenna u cishna macu xtir zman, u lecepna u txakna u tirna ddeca kulla u llimntine kulla u kuantsai xtir xaz, l vajca o aufa thkil.
Mario kan leventi. Pfik ta kounna l skoleio te deca u amma kuannitfadda kuarroux xost lli xkali u kouanxavesh xamedoukia, ystera kuarrux l gipedo u kuanncilap mappa ma lloxar latukia u ystera axxok l Kekki u ll Arapui u kouannishtri shaya. Mi ta sar polemo xrupna mi deca u ltakna llimntine 13-16 xronon, lailat kuannitlca parra kunna xtir latukia u kuantir l dikothikes u kouannirkos, Mario kan arxigo tenna, Shamael kuannacitillu!!! Ysera xarap rax Llemeso, ntzavez, u kuannilteka l deca pkion u kathe saif ta kuntji u ana Kkypro.
Alok lini kintami fotografies ta kunna zcar fil skoleio u llimntine xost exen kentro. Ma psatek paca kif ma ttasmca xissou.
Rapi te kaitu jumbu u jumb lloxar mi shatna ta raxu kintamna.
Ma ttannintsix.

File Antoni frangiskou katalava tin kathe lexi pou exeis grapsi diskolevome na apantiso sta aravika ala tha po mono touto, Makari tekoulina ou oxar nes psiklak ou athi thea oulnes kountaroux koulou kintam,Rabi teindor Mario (shamael) axok ta raxx.shamel ttekaf xost il kalb dena ostan moud.........

Naxni ma kuannacarifu akke xtir ta kunt acarifu int amma te δece exen vilet akke texte u ta la te ciş cışu ο xtır θkıl şı te kaımu exen.Psa l ıkogenıa şaıtu u psa nes kullon ta caşu macu mı jump.Allaerxamu..

****

kali erwtisi antoni! pistevw pws to "fitte" anaferetai se arthmitiki posotita "tani fitte flous" mou edwse liga xrimata - enw to xaitsh anaferetai se apli posotita "ana xaitsh phale" eimai ligo arwsti

ti les? edwka panw??

kapos etsi prepei nan. Mankoiul: ''Tini fitte tuffax'', ''fitte xarroup'', alla ''xatsh xops'', ''xaitsh milx''. ''Lou fitte zman alex''. fitte zman oksa xaitsh zman?? ''oxre fitte saca'', ''xaitsh vdexa''

Caklak o fıtte. L moe e fıtte. Ttapx o fıtte. Xtaicinni fıtte paslua takol il ofto, Xutnı xaıts taxtrex.Fitte = λίγο σε ποσότητα Xaits-λίγο σε απόσταση και μήκος. Adı l θaup e xaıts kpıre caleı. Ada l modca o xaits pcit mil deca şaıtna.

*******


 a inta klam ta pikul l’ mcathi
o xtir mcathi ada sapui.
Mshi re mcathi mnanaxulla…

ash pifattesh ada mmijvi xost lli jrena
ma mijvie assavitillu llintsan

Xtupu shi protasi

Aδa l ınsan o xtir mcaθθi. O lepes exte θaup mnaise u xanku o xtir
mijvi.Asık u pkiaxter u pıcış şıvexen macu ma pacaref. Fia xtir tcuθθo xost
il paıt telu. Şaıa satu enne kullon mnaısın u pkijvi ma exte jaike axarşık.

******
L- tixxan mil xumat kanyitlca mesourana u rixe xilve mallet l-modca kullu.”

Cijpitni xtir adi kkilme!!!


lli protasi e mil Typo tel Maronites. Foto e mi Ssuzi Toumazoy!! Shukran xtir!!
*******

Akke ta xtuftıllak u fıl axar ıl llı post ta xattaıtınna fıl Egglezıka aş
lu te saı ada ma sanna? Kifta xattaitu anaxost u la fil axar il li krup tel
Maronıte Forum? Aδa uo l "moraş" u llı xtır ınnen "mparaş".

Like I wrote in another post that you put us in English what does
our language this text and put it here and not in other groups
the Maronite Forum? One is doukani (moraş) and plural
It is mparaş

********

O xtir kaes amma kifta xattaitu anaxost ada lli krup u la fil axar? Aş lu
te saı ma ssan tenna aδα ta xattaıt?

******

Kantitcassel xost il tist, kallixa u extokka ist
U kanipanu pzaza
Aksippa taret pukuppa, u ana savait sop luruppa
xrait calei mi fazca

Kalitinni enne cayat, kantri ta jipilla moyat
Ta supilla ma veci
U ana llaxfeth ruxt u jift, ta kamet vaxta ma kapilt
u ntzaxilket calei

Ana mintaxt, Ie mixxok, daxri kanyujca, kkalp kanitok
mi ta palsitni fkacat
fissaxxar kumt pxal u cirkan, u kuntistafce mshik sikran
mnada lli pnam ta kshacat

CIZPAK LLI PNAM TA RAIT PAKSHCA . AKKE PNAM KAES TA KAAN ...

******

Men pkiacaref ash saca fia kintas mi mpoukra fil deca shaitna?

******
L’ nes picaitu, tar caklon, pipanu mxarikshin
ma naxni maxxot iSlipna u NAXNI CAISHIN!!


******
Naxni jein

Kulitna lina xtir catap
U l’tinie kulla ma drepat
Kilitna u l’ calave
Ma naxni kumna mi pcit
Mall exilna ttantsai cit!!
Τel farxa exte xlave:

Ttannacajen, ttannaxmi l’forn
Ttancassel thkiepna xost lli jorn
Ttannisxon kintam l’ mogte
Ttannidpox ful ma lli shrapit
tte ijri mil posele mpit
U mil canena noxtes…

Ttannaxki ma mishatna nes
Shamcat ttanishcel xost lli knes
Tte di fantusna l‘ asfar
Ttannismca u l‘ kitas l‘ catik
ttan xis kif ma surna xvetik
Kif timmna paca o axmar…

We all have troubles
The entire society full of fights
we ate and accuracy
But we woke up from afar.
We will celebrate our parents !!
A taste of joy:

We knead will glow oven
We will wash our clothes on the stone trough
You warm by the fireplace
We cook beans with weeds
It runs the wine from the flask
And our eyes drops ...

We will talk with our own people
We'll light candles in churches
We will illuminate our pale face
We hear the old mode
We will feel that he change his faith
How our blood is still red ...


*******

Intu ta pitcishu xok l’cayar, exen shi kulunna: Tte shatti pukra?

You who live in the clouds, tell us one thing: going to rain tomorrow?


U pikaf u aδa l shite? Tvaxxar u tvallail ta pishatti...
******

Naxnu jina ma inti Kourmajiti !! We came Cours but you did not come !!

*******

PROEDRO TEL LIVANO FILL ATHINA
Jaum mimpukra ja auna fill Athina proedro tel Livano, Mishel Suleiman. Tte akshca lli proedro Papulia u lli Prothypurgo Samara, tte axki maxxon u ystera tte ruxu te aklu mintaxt ll’ Akropoli. An pitritu ta kulithkon ash ja te sai anaxost Suleiman, pittacerfu kif alli lli kalamaraes lli xramin ma lixon ute nuss selini ute mpakkira xost l tameia shaton u kulyom pkitilpu flus mi memmakan. Alok tte kulullu te vati epixeiriseis mi Livano u te iftax shacal auna amma ma o axfeth ada tenna te xott caklu ma akke nes.
Ruxt u ana ta shilu shi foto u takshca shi kassis ta ju macu, xalluni u cantait kallini aleci exte varka/taftotita ta taniaxa Sharpel tel Tsaggara mil Grafeio Typou u kultillon kif ana dimosiografo!!
Kaffia xtir emporoviomixanous ta kaniritu te saullu temenaes, ana savait exte ttokka u xruft.
Ksus ta kanu macu raxu ll Iskof telli xvetik Ieronymo (ruxt u ana maxxon), u kalullu te intor l Livanezous (mislemin u maronites) ta pikafu u pkiaxtmu u picishu auna ll Ellada. LlIskof kallon kif pshia maronites fia knes xtir u pisau l’ Kiddas telon amma pshia lloxar ma pixalluon te ipnu Minare.
Exen parea teli ta o grammatea tel Iera Synodo, kal kif fil Livano fia xtir kalamaraes u fia exte deca kal ta pkiaxku kullon ellinika akke ta o Kormatjiti tel Kypro ta kiaxku arapika!!

Ana lini exte aporia saddiki: Ta raxu mintaxt il Akropoli te aklu men ufa?

Men ufa lloarkasmo re. Lli xvetik oksa alli shatna?

Pacaref u ana re men ufa lloarkasmo? Ava kilu mallu patnon, shirpu, ekonishtisan xaitsh u xarpu. Pantos llana cijipni ta kuntakshca simaia tel Livano kintam l’ Vouli u parra mi Hilton lli ksenodoxeio ta raxu fillail te strixu u te namu. Akke ta kunt jei mil Skoleio u kuntakshaxxa u anemizen, kuntcaet vaxti: Li Li Li-va-nos!!! (u mmara kantitxak!)

savait xtir tahk Antoni mou evkaristo sou xtir... fia sman t'atxak akke!!! kilou re sharbel ou virmou koullon!!! xa xa xa

******


PRI TA JI JUMPAK, u shaya xtir, pxis paxter ta saion
Ta xul, ta shul, ta tokk, ta shokk, ta rmion u ta pnion…

Ta kum, ta shum, u l’cit ta sum, ta cish mshik exen raci
Slipi taxott, xost ppaxr ta cott, u Rapi te kun maci…

Ta mus, ta pus, ta luf, ta xuf u ashka pri ta sai
Ta suk, ta fut, osti ta mut, ta tte akluni l’ faci…


I WANT TO COME NEAR YOU, and many things, I feel like I can do
to solve, to sew, to knock, to fritter, to throw and to build ...

Getting up to smell, to party to fast, to live as a shepherd
I put my cross, to dive into the sea and God 's with me ...

To lick, to kiss, to wrap, to rub, and how much I want to do
to plow, to Louvi until you die, when you will eat snakes ...


 SABAX AL XER. TA TTAN MUT TTE AKLUNA L TUT.ALOK SMAÇAT PKIAXISPU TE
AXIRKUNA FIL FORN U TE ATU LLI RMAT TENNA TE XASKUX XOST EXTE LAMINJANA YA
EXTE POTSA. AKKE TAN KAF U NAXNI JAVA ÇINTNA XOK EXEN RAF YA XOST EXTE ARMAROLLA.

*******

TTAKULA KKILME MAPAXTER KIF MA E CISHE ADI
ANA TAKUN ANAXULLA, U INTU LLAXAR MMAXALLA
MISH PKIAXKI ANASTASIADI

ASHKA TASTANTER MAPAXTER PAITHKON ANA FADI
U INTU MA PITLAKU ZMAN, SURTU KILPUKIA PKION OLAN
XALF MILL ANASTASIADI

AN PKITLCA YANI ASH TTE SUR TTA TRUXU JAVA ITHKON?
PISIX U ADA U PIJOR, LATTAKLU FKULITHKON, PIDOR!
U ADA PILACIFKON

KILEP RE MOXXKON SOP XULLA XNEZIR TA MA PICODU
ANA PKION MA PSAITHKON ZAFT, RAPI TEATIKON EXEN XAFT
PERKI PIJI FI MODCU

********

Akke ta kunt vaxti java u kuntakol zlepkie,
cantet xost exte shrilankeza xefkie

kilpet calei u kecetet xok ijri,
u mi xxangi l’casel l’ xilv kanyijri

kunkuila ra xautha o vdexa,
amma ma kuntnazel iti min alexa
Tilpitinni shocol kantri tattaxton, painni kant cakle
U xattait fi pali ta vatia antaxt l’ xakle

llaaa kaitinni ma ana kkilintjira
kult u ana ate ta la ta vatira
Xattait slipi, kant mara sacaluka u kan xtie
Kkarkola kant mafrusha ruxt ta nam u jet u vie

Shalet thkiepa caslet texa u savitinni masaz
kumt mimpukra u lakait moxxi, mxapi xost lli thnain pzaz!!
(ada o exen pnam ta rait avelims ta kunt kkefsiz
Sallu, sau xaz u farxa , ma o shi ta o xaitsh tepsiz…)
xexexexexexexexexexe!!!!!!!!!!!!!!
*******

sainniaxa adi lli protasi fi sanna re.
u lattavel, surt u int mistarko tel anastasiadi?
 kishcon, kattixxon, fakkixxon, rakcallon, akke oksa lla re? re lina u katcallon u kattixxon? mankul rakcallon. mankul u rakkixxon oksa mafkia?
Aδa kışcon, katcon, fakkixxon, rakcallon"

*****

Pkiaxtca lli zman
sshims ma pidpan
u ma mannakshca daum
Manniprot xtir
moxna pitir
mankul ttancish u yaum

Ikl xtir maxxott
ma xxang manncott
manncanni u mannirkos
lloxar l’ nes
piruxu lli knes
u naxni pshan tanniftos

Mannaxtel ssaca
istna pkiukaca
mannakol min calena
manncod manncir
tantsai xair
u xara fi canena

Xtir kaes. Kulu tan kul u kulu tan akol...Slamat

Antoni o xtir kaes...ashik pithkoulou well done? !!!

Kaes şocol. Mazput.

Pkiahta lli sman u shims pidpan...mannakshca aufa daum u mamanniprot... o giri tenna alok tannishon lohre taraf te tinie.

Naxni mnauna adi lnexa tel tinie Peppi şa mancanti fil şitvie u mannacatez tannisxon. Ma lli krisi ta lina aşik ttan şil ada l shitvie ma mannacaref paca. Fia tinnie ta tta tjor fats xtır u mammaxa flus ta txot petreleo ta
sar u ada xtır cali u l punga şaitna şa pitfarce.Ul xatap smacat caşie fi nea saru caliyin u mattaxter l tinie tattiştrion. Exte şexa kalet fı nea : "Ma exte sopua zcire u ma şex teli aggalia ava tan şil u ada shitvie". U
naxni akke mankul tansai.Mnadi lli krisi tenviltu u xtir latudkia ppaınnı .Akke ta pkiaxtcu u l remma ma tte kuffia me tileorasi u l tinie tatcanti
fi karkola texte psan ta ttisxon. E ma lli sxune tte sau u oxar şcal ta tte ikθar akke lli pliθismo tel Kipro.U akke tan axlak sfesfe sfesfe fil ekatomirio.

**********
AŞIK INNEN LLI KTIR

Kulunna aşık mankul llı xtır tel llı klam ta mannaxtupıθkon mintaxt fi Sanna 


Xapl ( σχοινί) = rope
Same (εξάρτημα στρατουριού) = 
Raxl (στρατούρι) =
Rxis (ακριβό) = cheap
Xis (φωνή) = expensive
Kisk (τραχανάς) =
Piz (βυζί) =
Jumca (εβδομάδα) = week
Muxol (τατσιά) =
Çarpel (κόσκινο για κουκκιά)= 
Moraş (δοκάνη)=
Rapş (φουρνόφτυαρο) =
Tars (αλώνεμα)=
Korkas (κολοκάσι)=
Tara (Ταπατσιά)=
Mittate (Ματζάτζι)=
Mışle (Κεφτήρι)=
Nir (ξύλο που ζεύουν τα βόδια)=
Sikke (το νύν του αρότρου)=
Sunt ( το μέρος του αρότρου όπου βρίσκεται το νυν)=
Fittan ( Το άροτρο ως σύνολο)=
Rittan (εργαλείο για διαχωρισμό του βαμβακιού)=
Xmire ( η μαγιά) =
Kauj (δοξάρι για το βαμβάκι) =

************

Ash calena? Te cairfu kif lina Sanna!
Tfaddaina? Tannaxtupon fi sanna alok?

U men tte sallion?

Ate muxtar msek shocol...

 Ma tte kun axsen te axtpu llanakinosis shaton fissanna? Akke tte tcalmu u lloxar kif lina san tenna u ma maxxallix te itfi! U affia u klam ta ma mankulon naxni, te axtpuon akke ta pkisimcuon fi san ta innen. Dikastirio, ypurgo, epixorigisi u.o. Ash pithkulu intu?

 ana magak!

 U ana macak. Akke tte axtru te salluon monon ssecelik u allik ta maxxon ma tte acirfu ash pisur. Zattin shivexen minnon lallik mapkiaxki Ssanna!!!

  Pasle fiston!!!

********

Kullu Makka fkuillak re!! 27 te shaxr, saca 9, axxulla l' Pallas sinema. Tte kun u Lella, u Matine
u Vasulla, u Skorti u oxar paca. Msek mmara u latukia u lli xmatak u elu kulithkon. Ttansai xtir xaz fkuillak. 

Nge re axfeth, la tcaet!! Tavilt tamsek l'monika tilefono u alok ntammu kalitinni il isitiria. Ate tantji, an tannakco? Kuillon te sau oxrexte fi deca tarrux. Tattakco xok kkuko alok.. 

ASHKA MA MSIXTU ISITIRIA TTA TTIMISKU OXAR SHAIA..XEXEXE

Houtou galekon re ulat annakshiaga as tantsai!! kan zigir l'theatro   frown
*****

Fia akke klam fil Sanna? U kifta mafkia? Kanu kullon secelik? Dacu allik ta kammaxxon flush?

Kalimdra sas mi deca.
Shiarbel, ftainni uvana kif ma lina akke klam.
Mankul "o mtailep xtir" u ennoumen oti macu flus u lu risk, o arkonta yiani. Pitsael, kifta ma lina akke klam. O kaes ta pithkul, kanun kullon secelik. U akke petti, larkonti, arapika ma kanyiacirfu.
Slamat
O kaes tapithkulu re ulat. Mapcaref me ana akke klam. Kanu fitte l arkonti totes u fenete ma kanyiaxki shivexen minnon arapika! U kata ta pikul u shpini, akke petti ute yiaum kyiaxki shivexan minnon arapika!

Sailt exen saddiki mi Lubnan ashik uo fil arapika u kani kif o Ganex...Ana Ganex . Pifaikithkon shi? Fkul ta sael il haumi.

*******


Elu tanniski
Patna ma uiski
Kulitna anniskar u llada sshaxr
Elu tannirkos
mi raks tanniftos
Osti te ispax kintam lli paxr

Elu sop parra
Pshan tannitsharra
u nnes ta xarpu pale taffik
Elu tannakki
Klam u tannaxki
asshik kancishu lli zman l’catik

Elu annitmassha
u annitcassha
Xatu u pires tannishrap xtir
U allik ta pacuna
U pilacipuna
Te ruxu l’cafra u assixtir

 Alok il saif

Alok il saif ttan rux il Deca
Alok il saif ttan sai tjimpush
Ttan cott xost il moe u ma marri flush
Ttan cish mal petallines u ma fufullius

Antaxt il Sanduka u l Korno lli kpir
Ttan rux tannicassel ttan irkos iktir
Ttan nam u fil ammo mintaxt mil shims
Ttan axtrek ttan isfat, tan ivram xaits

Ttan ilcap ma shatna pilotta u ttavli
Ttan iskar ma uiski ma mpires, ma mpit ,
Ttan axot u xava tel Deca shaitna
Ttannaxot ul avra tannaxrak shaxvitna

Ttan ishcel il jampr ttan xot u suvlua
Ttan akol pattixa xallume u platua
Ttan axtca pomilori u xiarua
Ttan akol salates ma krampe u fizlua

Cijipni xtir!!

*******

Miten pittimisku adia u ain ttatruxu ssine?

Ta tta tji int fi Kipro mannakshca. Mankul tan impsek fitte xarat xost il
Austo. Tan rux xaits il lli Protara, xaits il lli Skala u lloxar lli xarat
tan kattixxon l Deca antaxt il Korno ul Sanduka.

U Ssettevri mankul tan impsek oxre fitte dkem u tan rux il Agglia tan
akshca xaits latudkia u l siggenis.

e u ana fkul ta rux fitte thkiem Germania u l' Austo tta sai sop taxt.

Shtaknakon

Ruxt re int antaxt l' Santuka? Smacat kif ssine xattu u oxar shaya u adak ta pirux pilaki minkullon.

 Ti slamat xtir l Merkel ...

 *******
The verb means paxot get-go, the concept of transfer. Opposite is the pjip = carry. (I take it in the sense of receiving is pimsek, with the opposite padi = give)
The verb means pxott put, place. The inclination in the present tense and indefinite as follows:


ana paxot – xitt / pxott- xattait
int pittaxot – xitt / pitxott- xattait
inti pittaxti – xitti / pitxotti - xattaiti
uo pkiaxot – xet / pixott- xatta
ie pittaxot – xitet / pitxott - xattet
naxni mannaxot – xutna / maxxott- xattaina
intu pittaxtu – xittu / pitxottu- xattaitu
innen pkiaxtu – xitu / pixottu- xattu

 o xar reeeee!!!!
 O maut! mapcaref an tannam llaile!

 te kullina zman u tan kun kecetin jump paxr tel Lethrati psian tantsai akke kuventa!!

ftaxu llarkontisha kullaile!

Ge o alithkia. Alli lli klam piritu saca xtir!

 Nge, xitna. Sainni shi protasi mal "xatt" re. U lloxar pisau akke? Yani, catt, jar, s


*******
QUESTION
The indeterminacy of paksha = I see, normally hacat = saw.
But there is also the rait = saw, noticed

 ana kshacat/rait
int kshacat/rait ή raet ?
inti kshacati/raiti
uo kishce /………?? (Ashik pisur anaxulla?)
ie kishcet /…..??
naxni kshacana/raina
intu kshacatu/raitu
innen kishcu/……??

Raiti yapati? – Nge, raitu (kshacatu) ta kan xerep.
Ain raxet stetetak? Ma raita.
Raet assava? Ma lu cakl.
Raiti ash pikulu?
Ruxna sinema u raina exen xtir kaes ergo.

Ims ruxt ma yapati u raina l papputi ta kan pxal. Ta kunna rezcin
kshacana exen xmar ta kan mbattel mimparra mil pait u kanniakol tipn.

The verb pri = I, has indefinitely? Normally it would rait as above. But probably only imperfect will: kuntri, kuntriti, kaniri, kuanri, kuntritu, kaniritu. (Like I wanted, etc.). Echoumen "wanted"?
I looked in the dictionary Antonaki Father: there is the "ritt" = I wanted. But how inclined? ritt, ritti, uo ?, ie ?, ritna, rittu, ritu.

*******

L’pnam tel Yoanna

Xattua xok exte karkola zcire jump l’pape. Ma kantaxter tattakshca parra, ma kantaxter ute ta thkum tattimshi xaitsh, tattakco mnaunge l’veranta ta kaniruxu u lloxar pintues ta laket axxost. Xnaiton jrexa kanu mplaffin ma epidesmus, ma kantxisson, amma tvallail kanyimiskua kati vajcat u kantejilla tatcaet.
Umma u yapata kanu jumpa mi lli zman ta xitua u ma xallua ute exte laile vaxta. Mill adak lli xxar ma shalet kilme mi xanga…
Yoanna kishcet alexon, cilket anexa u faket pale l’ distixima ta sar. Kanu rexin ma exla u xaita l’paxr u aksippa tilce exen axar aftokinito kintamon u ada kan. Mi xaz llaftokinito telon tar u ltaka lloxre nexa tel tarp, shecelet okit, moda ntala tixxan, eftixos jru xtir ta kanu jump u saituon, shaluon parra. Eftixos kullon kanu caishin! Kanyilipsu u zones u ada saet xtir kalu yatri ta ju mal ambula te axtuon l’ nosokomio. Yapata rakca xok fantusu, kantfik ta kanyijri ttim min alex, umma xok texa, xaita xaitsh xok daxru amma ma jarafion shikits. Monon ll ie palsua llamarines xok lli jren u kalu yatri kif tte saulla egxirisi afu ma kantaxter tattitxarrek u tattimshi. “Matu nevra shata” kalu “u ma pisur axarshik.”

Exen shaxr katca ta kant akke osti te ji exen mcallem arxiyatro mill Israil ta kante sai llegxirisi. Ma kanisir tatsai shivexte aksippi kinisi u kant tvaxxar u tvallail xost kkarkola.
Ta capesh ju nnosokomes te itilpu llepidesmous u te tailpua. Thenixxar kan ta tcanti xost xirurgio. Kishuca akke zacirua ta kant (12 snin oson tze tfaddet ddimotiko, loxre sine kantatrux gimnasio) u kanikululla: - Ate Yoanna, ava nuss saca ttathkuni xost u ystera ttattijri xost l skakat.
Akke kanikulu yani, kanycaerfu u innen kif kan xtir dyskolo u lli mcallem ma kan te axter te taipa.Ioanna ma kalet shikitsh. Kant ipzca…

Nussullail kilpet tatnam u kishcet exen pnam: Exen shex canta mi ppape, kan mshik kkassis, kanlepes sut, u kammacu u exen slip.Ta sava aufa jump u kishcitu axsen pailla kann papputa ta mat cimplavel. Kanixupa xtir papputa, Tjuanni kanikulux, minnu xitet isma, u vie kantxupu xtir. Amma mat u adak aksippa, totes ta xitux l’gerokomeio shal kati kantiles xok anex, yatroi kalu kif kann karkino, xost tlax tishxur ntamma…
Miska ma tex, kaima u xita jump pparathyro. Yoanna ma kantipzca. Kantakshca dentrukia te kkipo u aufa pcit lli pkiut, l’cayar, l’aftokinita u nnes ta kanu taipin u kanyimshu … - Pitriti tatruxi u inti aunge parra? kalla akke ta kammaxxa. – Nge pappu. Kalitillu u cakru anexa.
Sava pale te xotta xalf xost kkarkola u misek te shil llepidesmous. Xatta lli slip xok jrexa u kal exen psalmo arapiko. - Pukra ttatkumi u ttatruxi java. Yoanna ma thkalmet.

Ta spax kamu exla u kanyistantru l’ yatrus te ju te xutua l’xirurgio. Joanna fatxet anexa. – Ttarrux java jaum! Pri takum.
Xkiet! Ash pisur! Exla ma kanisathku kif pinton fatxet xanga u xkitillon. – Nge Yoanna ttarrux java, oxre xaitsh tte ju l‘ yatri ma tte taulu… - Lla, ana alok pri tarux. Shalxet lli mplexef minalexa u savet tathkum. – Nturi Yoanna, kalla yapata. Kanyipzca kif ttattukaca xulla...
Yoanna kamet u mshiet mantes tze ma kallixa shikitsh. Raxet vaxta sop parathyro. – Anna, akke ta raiton cashie…akke ta rvanniaxon papputi…tailpu valitses, kanni kif ttarux javainna yaum!
Exla efku ma xangon macaluk. Ma kanyacerfu ash te kulu. Ju u yatri u kishuca u kalu ma lixa shikitsh pkion, kan exen mistirio te fysi kalu, u nevra shata ju pale fi modon akke ta kanu. Ma pittacatez egxirisi alok kalu amma kisxal tattintor…
Raxu javainton. Kulla gitonia jet tattakshcaxxa u kullon kanikulu kif sar thamma. Joanna rijcet fil cishe shaita ,pale kantcilap malloxar, pale fantusa ntala farxa.

Exen sift raxu ll knise axxok l’arxepiskopi u Joanna kishcet exte ikona catike tel Ai Sharpel. – Ava mana, ava yapo, akke kan l’ shex ta ja u xkanni fil pnami ta kunt nnosokomio. Kalitillon llistoria kulla. Exla fizcu kif jarafia shi u pittaxki vaxta…

*******

Ashka jarraina fil polemo
Re ulat ava exen thema tannaxtop memma piri xnain tlathe klam milli zman te ppolemo. Ain kuntu, ash jarafikon, assavaitu. Ash pitfiku.

Ana kunt zacirui totes, 11 snin u kuntrux skoleio paca. Amma kan Iuli u kallina papses. Kunt nem u ja yapati fissaxxar u kaimni tarrux lpaxr malli xmar, xnaitna. Epidi kantcajipni xtir l’paxr kumt u lpist mmayo u akke titsiro ta kunt ptaitillu yapati. - L’oxar ttaxxallion java? Yani llummi u lloxti. –Xallion pikuinni ttannaxuton pukra ta o xat.
Akke ruxna mnaunge llasheronari ta kan lli xmar tenna, exen sierka, u shinnax parra tantailipu. Aksippa mannakshca millaxar ttarp karshin ppait tenna, kanyitlca marxum Arauzo xok li traxtor u kanyilcap ppuru synexeia ma kanyati amanta. –Kati sar kal yapati. Kintam tlaxarpa thkiem sar u l’praksikopima tel Xunta u kalu kif Makario kitlux, amma xarapillon u rax l’Ameriki u kanixarkesh, u nnes kullon kanyipizcu mnalli lli praksikopimaties, xvetik, kalamaraes ta sau kyvernisi ma Samson, ma kallixon empistosini.
Tilce u mmuxtar Papa mi java intu, naxni exte geitonia, totes ma kan muxtar, u kanna kif enne jein tturk u tte sur polemo…Takul llaithkia kulla ana ma pzacat afu ma kuntacaref ash uo ppolemo u ash pisur u ashik kingitlu nes…ma kullini akke shaya xost pali.
Telos panton ma katcet xtir ssaca u smacana exte fasaria u aksippa raina llaeroplana ta kanitiru gyro u kaniruxu axxok l’rantar u kanyishilxu pompes. Yapati xatt slipu u kanni –Kaf java os tarux xokrex u taji.
Ash ta sai ana akke ta kunt ma mayo, msixt exen shipetui ta misikinni tatati mi llimntine u kuntsai kif pvater l’turk. Akke kuannilcap ma Ntino tel Papa ta o parea teli!!
Kamet u ummi, kam u cammi Kkona, kamu kullon u fatxu rradio te isimcu shi xapari u ash pisur. Radio kanikul kif ju turk u kulitna kisxal tanncanti kintamon u ta la ta xxallion u tannitfushon tannirmion xost l’paxr!!
Adak lli xar ma pintsix u pukra ttaxtupithkon assavaina, an ruxna u ashik eperasamen lloxar xxarat.


Ana fi lail tel Jumca 19 tel Iuli, kunt totes 17 xronon,kuntiski l korkas fil pistan tenna antaxt il Patsallia. Fi saca peripu cashra fil lail kshacat kati fota antaxt il Lithrati ta kannitxarku kapal u kuntipti vaxti ash pisur tte ju l Turk? Sar ta pithkulu adalk il lli praksikopima 4 dkem prin u kuannistander andidrasi mi Tturk.Tvallail ma camut caneiu fi saca hamse ta spax tfait il mixani tel moe u ruxt il deca. Lakait l ummi u lli steteti Polu ta kanniacijnu xops u kultillon as rait u pfik xtir kaes ta kultillon kif tte ju l Turk ppainni. Ftaxt il radio tasmca ash kanikulu amma allik kanikulu monon proini gimnastiki. Aksippa smacana thorivi mnexen aeroplano ta jar sop il randar ta kanu l kalamaraes u arkepsen u epombardizen. Fi rradio paca kanikulu Proini Gimnastiki u makuannacaref ash kanisur.Ta saret il saca sitte rradio kanixott pkion l polemika anakinothenta shatu u kanikul kif il Tturkia savet eisvoli l Kipro u kif lli strato tenna aminetai u tte ishlaxon xost il paxr. Pukra tta xtupithkon u ana as sar istera mil lli proto lli xar u ash savaina.

Fillail kallina kkerfiu yani ma kanisir shivexen te itlca parra mi ppait telu u tfaina u daum ma kuntacaref kifta, alopos psian ta la te akishcu llaeroplana. Saret u epistrateysi u xtir mi deca shaitna raxu fil lli stratopeda shaton u tuon shipettus. Juse Tterezui, Rogiro, cammi Kkona u xtir oxar. Kintam nussullail ja Elia tel Papa u kanna ta la tankaf xost deca o axsen tarrux antaxt l’ Petelia, kallu exen pait xost pistan telu, u tankaf antaxt os tekatca kkako u annakshca ash tte sur. Cantaina xost lli kkasha tel traxtor kamian 40rkan nes u ruxna. Eytyxos kan saif u namna, oxar xost oxar mimparra, ma kuanniprot. Fissaxxar ffik ta raxet ummi u xilpet kkuelles u japet xaitsh xlip u shrapna. Yapati kanyipzca xtir, rax u laka exte terrashe, ekef axxost u kanisalli ppateremi.
Ost nussuxxar kuannakshca mnantaxt llaeroplana ta kanitokku rrantar. Mil fasaria ta kanisau ujacana danena u moxxna. Softashice ja exen Turkokyprio mill Aerini, ta kan parea ma Papa, kaniaxtom xost pistan telu, u kanna ta la tannipzca, naxni Maronites u kaisin nes u ma savaina shi kako, u Tturk ma piritu te axtluna nnaxni. Savaina xaitsh farxa u thenixxar kumna u rjacana ddeca. Rantar sar eripio u kullon lli stratiotes mi rantar u mi naftiko, llaxar stratopedo ta kan antaxt Livera, kanu xerpin. Kuannakshaxxon ta kaniaxirpu u kanikulunna: - Ash pittistantru, kumu xrupu u intu os ta o texte! Enne jein Tturk ma tte kaf exen minithkon. Xrupu!
Fik ta kan Pater Attun, kan kece miparra milli knise u kanyitxak maxxon. Kanyirvillon lli Knise u kanikuillon. – Pittacerfu meno axxost? O exen pallikara ta pkinturna u ma mannipzca shikits! Ada tte saitna!
Akke kafna sxedon kulitna fi ddeca, fia fitte ta fizcu, misku llaftokinita shaton u xarpu raxu Llemeso ya xok l vouna u sxapu. Exen xar smacana kif axxulla l Kontemeno llaeroplana shalxu exte pompa u raxet xok llexen aftokinito ta kanu nes xost, u exen intsan mi deca, ma ffik ismu, Katsikoti painni kanikulullu, u saru kullon jampr.
Akke katca Juli u canta l‘ Austo. Pukra pale ttaxtop ashik ju u cantu Tturk ddeca shaitna. Kultithkon kif kunt zacirui totes 11 snin, u alok ana 48, u paca ffikon mantes tze saru cashie!!

*********

Zapillak iaxa? ( ta o insan yia ship)

Zapillik iaxa? ( ta o mara yia shi pint)

Fia u oxar??

*****

Lini ta sael exen shi: epeidi pcakep ta cut' ashka innen allik ta pkicaerfu u pkiaxku kaes sanna. Fia nes ta MA enne maxtupin xost l’ eklogiko katalogo te deca, u pkiaxku sanna??
Xost kkatalogo jump llism pkiaxtop „katagogi kormakiti“ u ana pxott exen „√“ axxulla ta pacaref kif llintsan ya mmara pkiaxku sanna.
Psael an fia u fitte ta enne maxtupin axar moa, lloxar lli dkiaca, ya lli Mntine ya lli Skala.

Asimeni "kiaxki MA" ?
1. Kiaxki ma mpratu
2. Kiaxki u ma ulatu
3. Kuaxki ma exlu
4. Kiaxki mu mpratu u ulatu u exlu
5. Kiaxki manixa ma oxar nes te deca
6. Katalavi amma ma kiaxki
7. Kiaxki xaitsh

Nge fia. Kennedy ma o maxtup u pkiaxki. Arnesto tel Mavrohanna yiapatu lli Klavdio u Marulla ummu pkiaxku xnaiton u ma innen maxtupin fil katalogo tel allik ta psifizoun il deca. Fia u oxar. Pitriton kullon?

Antoni Skoullo , men kal "pkiaxki MA"? Fragkiskou kal "ashka innen alli ta
MA innen maxtupin fi katalogo" u kal u " ta pkiaxku kaes sanna". Anaxulla
te kulinna ash ppiri te kul . Aish uo adal "kaes"? Ada o l erotima...

Re ulat.
Ma lefkeria ta AFrangeskou tilep plirofories, hattait u vana lerotima: Asimeni kiaxki CMA? Men mannaxsop kif kiaxki CMA? Xattait apla erotimata pshan provlimatismo. Epimeno oti kislax na to prosdiorisume u istera tan caripon fi omades. Pshan ta nacaref men kiax te tacalmu u men te sacitu. O xtir aplo u ma pikaem parexigisi.
Slamat.

Nge re. Ashka innen allik ta pkiaxkul' sanna, ta tcalmux mil exlon, ta pkicaerfu u pikulu klam u konishtizun. Nge fia u katigories: oxar pkisemcu u katalavun amma ma kiaxku, oxar pkicaerfu fitte klam u.o.
Ava marri exen numero, ashka innen akrivos. Xost l' katalogo te deca enne maxtupin kullon, u sosta Sharpel kal kif fia u oxar ta ma enne maxtupin.

Vevaia lu u Skullo dikio. Meno adak ta kiacaref, ta kiaxki

An pitri vatina kkatalogo ta macak u alok ta naxni diakopes ta nnaxtunu u allakion kullon. Shiarbel o sosto. Allik ta pikul kiacirfu CMA. 

 O adak yia e adik ta ma pithkul hamse klam u lli tlaxe enne mi san tel lli xvetik. O adak yia e adil ta pkiaxter te axtop exte kilme ta ie mi sanna u la maxluta. Akke mankul naxni

 *****

 Adak ta tte laki ashka rfici o l' agalma tel Xarisa u ashik saux, yani ash yliko xattu pshan te sur

 ******

 Fia xtir ta pisailu an allik ta pitlu l’ san tel kit’as kanicaerfu ash kanisau u japu axar xava xost l’ Koinotita, u o axsen alok ta mansalli u mannaxki ellinika xost lli knise, ya ma sar shikutshi u savainaxon shioni afu u san ta kallina decinnax u l’kit’as alok pipan xaitsh xautikisimo u ma pkicajipna.
Fia ta pikulu kif o aufa axsen alok, memma picanti xost lli knise pkismca u pkiacaref ash pikulu lli ksus u ma pkitcarra u pkishpca kit’as. Pkithkates u pkitcallem.
Fia u fitte oxar, mshik naxni, ta mankul kif l’catike liturgia kantaxki xost kalipna u an kaffia fitte klam ta ma kuannacarifon, kuantshilon vaxtna, ma kan dyskolo afu l’ san ta kuannaxki kanyirvina lli tropo u kuallakion kullon. Alok ute Sala fia, shalua u lladi, ute siam fia, xattux xost syrtari, ash ekef yani?
Eytyxos l’ deca paca ma raina pitle paca fia caishin ksus u psaltaes ta pisaunna l’kit’as akke ta marritu. Ma mannitshanter paca. Ta tte katca xaitsh lli zman painni ttekullina tankul aufa. Ana fkul tannitlop mil Iskof te xalli l’ kitas te deca akke ta uo, lla akke ta uo, telia akke ta kan kintam. Tel pater Attun.

[Ate re kassirt, raxet 3 u nuss ssaca u paca pkijri l’ carak min calei u xraxt mil catash. Prux ta malli shi potsa ma moe perte tashrap u ta nam tastrix!! Kulunni u intu shi xapari mnauge ta intu. Oxre xnain tlaxe tijmaca u ttakun macakon an piri Rapi. Slamat.]

La re parea an l'evropi pittatina ohre shi pentakoshiari ta fattesh an tiru fi sanna l'catik.Me kintam kaniatu idn ash kanikul kassis me alok.Kintamkallina san te l'Msih u ku an carrep millohar u kunna perifani.Kulitna kuannacarifon li psalmus u kuarruh aufa liknise tannismahhon.Kan san tel ehinna u tel ehlon u kanikukulunna Maronites.Alok nahni kulitna mix llohar l'hiar.

 L shcal ma enne kaisin re ulat. Monon xaitsh antaxt deca mannismca kiddas fil arapika pkion. Fi kullon l oxar l knes mnauna monon ellinika mannismca. Mafkia diafora mil xvetik. Ada o l taraf tenna. Fia 1300 snin ta kouankaddes fil arapika u kunna mia xara, alok manri ttanniptel l mono shi ta xallunna exilna u papputatna ta kanicarripna min xvetik! Mapisir ankaf u ankapel omos. Kislax an caet kif mamarri teipitlu l kiddas antaxt deca toulaxiston! U mnauna tesau exen kiddas arapika u axar ellinika u katha vexen terux auge ta piri.

 ******

 L’ xarrup
Cimplavel yapati u ummi raxu l’ Camperati te futtu xarrup. Kan saif. Kan Austo. Xattu l’ xorj u sakkulles xok lli xmar, misku l’ cosk u misku ttarp. Amma xilku axxok, nazlu l’shayia mixxok lli xmar, raftux xok tterrashie u arkepsan shocol. Yapati tilce xol l’ xarrupe, misek exte cassa zcire u kanifutt. Ummi kammaxxa exte cassa tvile u kantfutt mintaxt.
Amma fattua kulla l’xarrupe pidku u kanixaushu. Kanimallu xnain kvelin u kanifarcuon xost sakkulles. Mallu arpca sakkules. Ystera kecetu teistrixu. Yapati misek l’ vatta u rax mallaxa moe perte mil pir. Adik l’moe kant lixpe shioni.
Softcashie xamlu l’sakkulles xok lli xmar u ju deca. Zanuon l’xarrup l’ Synergatiki. Ju 200 okkaes.
Raxu java, tcasshu, u namu teistrixu.

Alli kidpon cammi l'Kassis ta o deca. Ana paxtupon u psallion pale pshian ta tcallem xaitsh aufa mnallik ta pacaref. Psai eksaskisi!!! Amma ma piju xtir anaxulla te saunna parea, alopos lixon axar shocol. Pilakini maraz ta lina akke san u maxxallix te itfi.

Yapati tilce xok l' xarrupe ...ta raxu java ma tcaslu? Tcassu akke ta kanu u namu?

Tcaslu u xiru re xexeexxe!!! Ava akke kitep llintsan u ake ta kanu xattaiton!

 Axulla ta mafkia flus mafkia me socol...Alli piritu flus te sau shi.

  u xirku....
Nge re uo akke kitep naxni alok ma xot mixxok.


Flus kiluon ma ekef shikitsh. Tta tji lli Troika alok tatjipinna lattipzca!

xott u mixxok xott u mintaxt!!

Cammak il Cassis o xtir kaes fi San tel Deca. Kan mcalemna.

Rox xaitsh mintaxt re ta paxtop pshia kilme "Sallikna" u kshaca an o akke. Int kult sallikna=kallikonnoumen lli xmar, ana lakait axarshi. Aino Antoni te kuinna

Fia u "shakkilna" amma adi e oxre simasia

******

Re Antoni smacat xtir magnitofoniseis pshan ta laki ada "Sallikna" ta xtuft, an o int ta xtuftu xost l'Typo. Xattait fi pali kif an fia akke rima totes ttekun psallek. Ma kulliniaxa xost leksiko te rimata ta savait.
Ystera smacat exte shexa ta kantaxkinna pshal Argaleio u ashik kanishullu nnesfan shatna…u xost lli klam shata kalet “KUANTSALLEK” yani kati kanisau ma xatap tel argaleio akke ta kanishullu.
Ara Sallikna = valloumen ta nimata, tes klostes pano sta ksyla toy argaleiou??

*****
Alli ma enne fi sanna, amma alok pismca l' Tatlishes ta picanni u akke xtufton!!

Xottinni u llana exte kantila mpit pikul!!

 Anaxulla shex Antoni mannaxtop Sanna. Ash calena nnaxni mpsa Tturk

  Re parea, ashik mankul fil ellinika, karsinne?

  Karsinne ta pkiaklu xxevanat !! Alok kuinna u int ashik mankul "misirke" fil ellinika

  *******
ma magul naxni "antasoras" re? ma e kilme te Sanna?
antasoras mu piri u teustaufa paca..mahaze ta savahon pahr!!!!

****
L'paxr tel deca shaitna, pittistantirna!
Mafkia aufa lixpe u xilve paxr!

*******
Pittacirfu ain uo ada mmodca?
Ada ma o l Parthenona?
Lla kale, pkishpixillu a? O nao tel Vakxo fi Livano, Baalpek.

******
Ja Umm Allax, ja xanuna
ja kanz al raxmat u al mauna.

Anti maljana ua alaiki rajcana
Tashafaci finna ja Catra
ua taxannani cala mautana

O Mother of God, O Merciful
Oh treasure of mercy and assistance
Thou art the refuge and our hope

Oh Virgin, intercede for us
and efsplachnisou our dead.

ua in kana jismuki bacidan minna, ayatuha allbatulu aumuna ...
*****

RE ULAT KULNA KIF KANNIACIRFU ARXAIA ALLI OST IL 1960 KANNIAXKU MONON SSANNA. ASHIK KANNIACIRFU ASH PIKULULLON IL PASAL FIL ARHAIA OLAN? XASSAITUNA?

SAILU SIOR IL XAUMI YIA L YAPATI ASHIK PIKULULLA L PASLE FIL ARXAIA. MA ASHMA PIKUILKON ARNOLD PITSATHKU? ADA O EXEN PARAXARAKTI TEL ISTORIA.NAXNI JINA MIL KUR MA INTI KUR MA ZITI. PITTACIRFU OTI L DECA FIL ARAPIKA PIKULULLA KURA? TA TIKON OXRE EKDOXI ANA. L DECA O ISM THILIKO MA O AKKE? E NAXNI JINA U INTI KURAMAJITI . EMEIS IRTHAME ALLA ESI XORIO DEN IRTHES.

fia u Kur, fia u Kura fil Livano
Akke ta pikul Arnolt re piri te kul kif llism lakux etoimo ma shalux shatna ta ju

Smacu re. Mankul L DECA KULLA RAXET FI CIT . RAXET. L ISM DECA O THILIKO MA O AKKE? Alok ana jit int jit inti jiti . ARA KUR MA JITI = KURMAJITI . Ana paxtca moxxi an ma o mil KUR ta tilced l ism tel deca. Xallux il Arnold te kul ashma piri. O Xaits dece. NAXNU JINA MA INTI KURMAJITI. Nes shatna ost il 1960 ma kanniaxku ellinika. Ashik kan te acirfu ashik pikululla l pasle fil arxaia olan?Xassaituna kulithkon?

Ana ta kul parea teli Arnold...PASLE FISTU!!!!

 Pasle e strontjili. Pasal ash innen?

 ***********

 Kyicaref shivehen an lina kilme ‘’ krep’’ ta simeni 
ana ma pacarifa

Smacat "Klep", "Knen", Knes", "Kmem"...amma "Krep" ma smacat.

Ma smacana me naxni akke kilme

*******

XTUPUNNA 4 RIMATA TA FIL LLI PROTO PROSOPO TEL ENIKO PKINTAMMU FIL -OT U FIL PROTO TEL AORISTO PKINTAMMU FIL -UTT MSIK IL : PIPROT- PRUTT. NAXNI LAKAINA ARPCA (4). ADAK TA TTE LAKI ARPCA O MCALLEM U ADAK TA TTE LAKI HAMSE ( 5) O LAKPAR MIL LLI MCALLEMIN.XOTTU KINTAM. PIPROT - PRUT OL EXEN . LAKUNNA LOXAR LLI TLAXE (3). KULLON ENNE ARPCA MANKUL NAXNI.

Ana lakait sapca (7)!!! amma ma ana ute mcallem ute agpar mil ncallemin, ute fysiko omiliti!! apla ana meletiti.

 laku oxre xnain ate

 Spudea kilme. Pragmatika ma kunt carifa.
Kislax allaki paradigmata mill nness l-catak ashik exrisimopiusantin. Fia klam ta xrisimopiunte kiriolektika amma u

Aisho l-usiastiko; krat?

 Lik xtir dikaio. Kultillak kif fia exen kanona, kullon rimata ta kintammu fil -i, pisau ll aoristo fi -ait (pirvi-rvait, piski-skait, plaki-lakait u.o.)Amma fia exen rima FTAVI ta ma pisai akke. Pittacarifu? "Papputi kanitavi l'pakar axxost l' Mala", "Pitavion kkuelles axxost l'Panagra" Ftavy=αφήνω αδέσποτα,ελέυθερα τα ζώα. Ma kuntacarifu (aoristo=tavitt)

 Alok tannakshca xaitsh mappa u ystera ta sailak pshian exte oxre kilme

 Ma taituna chance re ulat. Ma namdou tvallail alopos. Ana min mimpukra ta raitou thema, lakait xamse l aufa gnosta. Pirbot, pidrot,pishrot, piprot, u piskot. L oxar ma pcarifon. Kislax anxavishon kullon alli l' klam, amma o shi axar mannitcallem naxni axsen sanna!

  Lathos. L pacamot pcarifu. Manixa exen mapacie

   Manixa exen mapacirfu. Pakrot!

   alli enne oxar re?ma pittakshca kif enne maxtupin aufaxok?

   Jor fil askisi tel Typo re u mapaxter ana, monon xnain lakait

**********
   Ashik pisur l’ casel l’ isfet
Alli kullon kidpon Iosif Katsioloudi – Macallem, ashik ma kalulliaxon oxtu Ristina tel marxum Marko u kintu Marulla te marxum Pavlo
1. Maxxavesh xarrup u mannintor te kunu sman, ta la te kullixon tut, u te kunu jvin, lla perrin.
2. Maxxotton xost exte kofina u mantsupillon moe perte mixxok mshan te tlaxpu mi lli trep.
3. Ta tte inishfu mantokkon ma exte xajra u mannislion.
4. Maxxotton mi fillail xost exen tist u maxxott moe tetcattu.
5. Thenixxar mimpukra mantshilon mi ttist u maxxotton xost exte kofina mshan te inishfu.
6. Kkofina maxxotta mixxok ttist kecte xok xnain vax.
7. Mannimsek moe xtir soxne, moe ta pittacali, u mantsuppa mixxok kkofina. Mmoe pittijri mintaxt xost exen tist. Mankaf antsup moe amma ttannakshaca mintaxt attijri moe lixpe.
8. Mmoe adik ta mankulla „surbet“ mannaxtaxxa mnexte rokca kuukla mshan ta ttitlakkep.
9. Maxxott ttist xok l‘ okit u maxxott xost ttist fitte fitte surbet te xarrup. L‘ okit pittishcel kaes (xxatap te kunu xarrupat ya zaitunat)
10. Amma tentamma l’surbet maxxalix te acli mshan te shitt.
11. Amma te shitt mannazzel ttist mill okit u maxxallix te iprot.
12. Ta tte iprot mannaxtacu pale mi rrokca kkurukla.
13. Thenixxar pale mannisxunu os te shil afro. L’ afro maxxavishu ma exte mishle. Maxxavishu os te ntamma. Tam a tte kullu afro, l‘ cael o mintamm.
14. Mshan tannacaref kif l’casel o mintamm maxxott exte malaka xost u mantira. Mmalaka e sauta? L‘ caselo mintamm.
15. Amma ma kistvi kaes l‘ casel pisur xamed.
16. Ma l‘ casel tel xarrup mantsai Shamamuz,maxxallitu ma lli krishe, ma lli xrire, mantsai kullurukia u ekmek xalvasi.

Pri takol alok
 ash enne kaisin allik kullurudkia mal casel.sainna fite re Antono u shtahnahon

 U ana shtaxton cammi Peppi amma men te sainnayaxon, enne kullon neimin alok!

 ana pacaref u psaion amma malini casel.Ta pruh Kypro pitsainniahon Eliana tel Napoli.Pitsainni u pishies u shamcamus.Ate u tattiftah l'oreksi shiaitak alok.

  Ma pipecu axxost ta int yani? Naxni mallaki u mannishtri minkullon anaxost, u germania ta kunt kaffia u casel tel xarrup u xallum u zaitun tsakkistes, paca u korkas kanijipu. Asila fatxet l’oreksi alok. Raina u mmappa shrapna u xaitsh zukkui, alopos ttarux ta kalli tlaxarpa ped ta shila u llaile. Cilku lli skolia alok u malina xtir thkussor.
Miten ttatsai sop taxt int? Ana fkul ll’axar shaxr ta rux Kkypro, katca xtir zman u shtaknaxon kullon. L’oxre jumca tta rux Germania ya Agglia taxot fitte pparaes, ma pri tekulliniaxon anaxost, alli lli xvetik enne epikindinoi. An pkishilxuon parra mill evro ttandece ash ma xassikna arka zman. Axsen parra tte kunu aufa sioura. Lla pos lina ekatomyria amma ashka ma innen kifta te miskuon lli xramin! Ate tathkun taep, Rapi te kun macak u allaerxamu Vikario ta callimna kulitna tankun oikonomologoi .

 Anahost ta o ana fia minkullon amma casel mafkia.Raita u ana mappa amma auna kan minpukra u shrapna kafe ma ipni.

 *******

 Re ulat kalimera sas mi deca.

Eksigate aish uo ada leksiko u ashik pinazlux, giati ma kyaxtom.

Re Sharbel, o adak ta xtuft int u vataitinniaxa u llana cimplavel ??

Lini exen xost l'arxeia tel ypologisti mal idio ism, ma lu kullon llekseis amma fia fitte ta lixon u metafrasi fill egglezika.

*****
Pfik

Pfik l’ deca ta txelikna
Ta trap’aina u surna nes
Ta kuann ishrap u kuann canni
Cayat xost l’ kafenes

Pfiku xtir l’ Kormatjiti
Pxup’u xtir u xtir pikpix
U lli flus tel tinnie kulla
Ta tta tini ma ttishtrix

Pfik ta ma kallina annakol
Xefkin kuann imshi xok l’ kantul
Ta trap’aina ma lupkie u cates
Ta kuann akol shxex ma ful

Pfik ta ma kallina annilpes
Pfik ta kunna secelik
Ta kuann xup’ u l’shatna u l’ corpa
U l’mislemin u lli xvetik

Pfik modici ta tmasshaina
Pfik u allik lli psetin
Ta kant ishpca l’ tinie kulla
Rumman, mishmish, cinep, tin

Pfik u l’paxr ta kuann itcassel
Ma pintsi l‘ kava u l‘ Lethrati
Pfik u l; Kuko tel Meritji
L’ Shurz,lli Shfek, u l’ Camperati

Pfik lli Knise tell’ Ai Giorki
Pfika u vaik tel Kalourkes
Ta kuann rux u kuann ithkat’es
Ta kany intlu xnaiton nes

Pfik u l’ exli ta rap’uni
Umm Polu, yapat Terzali
Alla erxamon aung ta innen
Ma pshilon mi xost l‘ pali

Akke Hal ta lina naxni ta ma xuppu u pixupna xost il tinie mafkia axar xost il tine o exen vaxtu u ash takuilkon ana shtaxtu.Te vassini u te callimni ashik taxtop klam fi Sanna u ashik ma ttan insi lexna u l modici ta enne shatna

********

Xtupu tannaxtop klam fil Sanna!

1. Ma telak tattakol u tattishrap, alijveris ta la te kullik.
2. Mod jrek ashka ma o l’ xef.
3. Pkiaxlupon kaes.
4. Daca l’ ped u lli kvelin.
5. Kco fil ped shatak.
6. Nazel danex.
7. L’ shocol pkiacalep shacilke.
8. Msek ll’exen u rkaca ll’axar
9. L’ jirk telli xmar arka uo.
10. Tapzok sop xok pkiukaca xok l’ moxxi, tapzok sop taxt pkiukaca xok l’ takni. Axsen taskot


******

Fi lli Xxar tel Umm

Ashka truk kilpet calena
ta kunna scar u pxalin
ashka truk jirket psanna
u maxallitna jicanin

Asha dkem ma kan lixa naum
ta kunna naxni citsanin
ta ma kuannaxter tan kaem moxna
u ta kunna u mkasrin

Adi el Umm ta tana l Rappi
Vatannaiaxa ma arka cakl
ta savaxa tattindurna
u ta txupna ma catap

Xop il Ummak ashka ma ttaxter
Ta pitnam u tapithkum
U ta la tsilu mi palak
ashka nes ma lixon Umm

Bravo re haci!!!! Epidi ana Umm, pragmatika esigkinithika!!!  Ktir itruk omos manitsia! Manitsi ashka zaret ou pitzor psana ou ftaina oti trapaina vaxtna amma ama manaksca alli ta man tzor naxni allok katalavoumen ou l' aksia shaita!

*****

Oxar 29 rijcou fi l’ dkiaca
Miscou ou kaysin flous. L’ ipourgo sacitet xtir. Lixa omos xarka kif picagpou teytixkou calexa

O xar 29 nes candou mil shaxr ta katca xok l’lista tel Maronites ta rijcou te cishou fil dkyiaca
shaton. Ma apofasi tel Ypourgo tel Shocol alli l’ness enkrithikan koullon ou miskou pile mou
ou l’epidoma. Ost l’yiaoum koullon l’Maronites mi ta rijcou enne 66. Minnon, 62 pi cishou l’
Kormatjiti ou xnain l’Karpasha . Shfeshfe- shfeshfe proxora l’ sxedio ta savet l’ Kyvernisi
min sindayn pshan allik takyirijcou ou picishou fil dkyiaca shaton. Syffona Mal sxedio ashka mi ta kyirijcou ou pragmati picishou fil dkyiaca shaton tteimiskou epidoma 560 evro
l’zevkari. Mal apofasi tel Kyvernisi candou ou kritiria pshan tecandi exen xok l’ lista. Fia exte sine mi ta canda kindam shocol ada. 37 nes enkrithikan kindam, 35 mil Kormatjiti ou xnain mil Karpasha.
Fia fitte zman ta l’ Symvoulia tel Kormatjiti ou tel Karpasha vaddou listes ma ismat ta kanisathkou kif kanyiaxtrou teimiskou l’ epidoma. L’lista tel Kormatjiti kanlixa xok 50 ismat. Mi ta kishcet alli koullon l ismat l’ Ypourgo, tilce xorka ou kanlixa xarka kif kanilacipoua. Xattet pirden nes te kaplou assar ou na tshakkaroun koullon l’ismat exenexen. L’ erevna xitet fitte tishxour os tattindamma ou pragmati ltaka pos xok l’listes kanfia xok min 20 ismat ta makanikafou deca shayton ou makanisir te imiskou epidoma. Malista tlaxe minnon takanou xok l’lista tel Kormatjiti
kyiaxtmou ou pikafou l’ Mtine. Oson ou simcet alli l’ shcal l’ Ypourgo tel Shocol Sotiroulla
Xaralambous tilce xorka xtir epidi xasset kif kanicagbou teitixkou xok daxra l’kyvernisi. “Naxni mancakep an sacet l’nes ta kyirijcou tecishou fil dkyiaca shaton” kalet ou makandistander kif kantekounfia arka xtir ismat xok l’listes tel Symboulia ta mapisir teimiskou epidoma. “Ada kyirvi
kif ma pisour sosto elexo mnallik ta pisaou l’listes ou picandou xok ismat ta ma pkislax tekounou xok.

SALLU U OXAR FIL ''TYPO'' TEL MARONITES

******

Ftaxal l’ Mouxtar
Fia alok tlax tijmaca ta l’ Mouxtar tel Kormatjiti Elia Papa jarafix engefaliko ou rax l’ Nosokomio l’ Mtine. Sava xost l’ nosokomio joumcatain xazir ou giatri kalou kif l’ egnefaliko ta jarafix kan xaitsh sovaro ou l exte l’ nexa shaitou maittaxtom kaes.
Tteacatez kalou xtir fysiotherapia, mpshan akke shaloux ou xitoux l’ kliniki tel Tjouanni Lambadisti. Extir kaise kliniki xok alli l’ shcal ou akke pkiaxter l shocol tetavel xaitsh amma ttesour xtir axsen mal zman. Koullon l’ nes te deca jirkou teakishcou l’ Mouxtar ou pisallou l’ Rabbi te tip texte ou teirjca deca shaitou. Naxni anaxoulla l’ Typo man sallem calex ou mannitlop mil Cadra tattaipou texte.

*****