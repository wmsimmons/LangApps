
Praia – Indivíduo de 32 anu Rapta e Viola Menina de 16 anu
Onti sexta fera dia 28, por volta de nove hora de note, um homi de 32 anu sequestra um adolescente de 16 anu na zona de Calbicera ki ta fika na Praia.

Segundo informason, na momentu ki menina foi sequestrado é staba acompanhadu pa um rapaz jovem. Pa é konsigui faze sequestro, indivíduo ameaça menina ku rapaz ku um pistola. Es homi leba vitima pa um casa ki ta fika na Moinho, um zona de Vila Nova, e lá é abusa del.

Ten Relason Ki Bu Kré

Konsigui Ten Kel Relason FELIZ Ki Sempre Bu Deseja ten!

POI LIKE/GOSTO

Sô por volta de meia noite ki dadu alerta na autoridades. Unidade de Piquete de Comando Regional de Praia konsigui faze detenson em flagrante delito de indíviduo ki sequestra jovem e na sequência aprendedu um pistola de calibre 6,35 mm.

Vitima lebadu pa Hospital Agostinho Neto, undi ki é fazedu exame necessário.
Indivíduo gosi sta preso pa é ser apresentado na tribunal.

fotu ilustrativu

*****
Santiago – Jovem Kantor Desaparece Na mar

Alexis Silva, konxedu pa ”Boxis”, um jovem Rapper de ilha São Vicente ki ta vivi na Somada, sta desaparecido na mar de Praia Baixo ki ta fika na São Domingos, ilha de Santiago. É desaparece onti, domingo de tarde.

Segundo si kunhado konta, Boxis bai toma banho ku amigos, e como é ka sabia nada, é arrastado pa correnteza. Um pessoa ki staba na bera de mar tenta socorrel, mas é ka konsigui pamodi Boxis desapareci na mar.  Dipos de desaparecimento, Polícia Marítimu ku mergulhadores inda faze buscas, mas es ka atxal.

Cunhado, sta atxa ma chances de encontra Boxis ku vida ma é mutu poku. Alguns amigos dja komesa na publika mensagens de “condolências” na página e na perfil de Facebook des jovem Rapper.

Alexis “Boxis” Silva era de zona de Chã d’Alecrim na São Vicente, mas é ta vivia na Somada, ilha de Santiago, ku mudjer e 2 fidju.
El era querido na Somada, segundo informason el era konxedu komu um “pessoa de paz” e  admirado pamodi si criatividade ki é ta mostra na letras de si músicas.

Musicalmente, Boxis trabadja ku vários rappers de Somada e na mes de Dezembro de anu passado é grava videoclipe de música “Aura”, um trabadju produzido pa Borah Productions e dirigido pa Gilberto Fernandes e Nelson Barros.

Odja single “Aura”:

Ten Relason Ki Bu Kré

Konsigui Ten Kel Relason FELIZ Ki Sempre Bu Deseja ten!

POI LIKE/GOSTO
*****

Porto Novo: Homi sa fazi de un arka friogrifiku sê kasa
 Bu konxi kês arka branku ki ta uzadu pa kongela pexe, carne,etc..?
Sim ê na um arka frigorifiku ki dja sta bedju, ki ka ta dâ nem pa alguen sta sakedu dentu del, ki Apolinário (Malabar) Martins, di 48 anu, scodji pa mora na cidadi di Porto Novo na Santanton. Arka sta na um praia konxedu komu praia di Armazém.
Na entrada di arka sta um “kuzinha improvisadu” e mas pa fundu sta un colxon ku un txeru fedi, undi kel homi ta durmi dja tem novi anu.

Kenha ki ta passa pa praia di mar, sê ka sta ku atenson, ka ta imagina ma dentu di un arka pikinoti ki dja sta bedju ( si sta fitxadu ta parsi mas ku un caxoti bedjo) sta vivi un ser humano há txeu tenpo.
Dentu di arka homi ta kuzinha e durmi. Ê ta fazi kiston di fla ma durante kel tenpo li, ku tudu kes tenpestadi ki contici, mê staba dentu di kasa.

Stória di vida sofrida di Malabar komesa nda kriansa .
Ê konta ki kantu ê tinha seis anu di idade, ku kuza ki kontici kê ka sabe splika, ê dexa sê mai ki nunka mas eka tivi kontatu na roça di São Tomé. Eh volta pa ilha de Santo Antão undi ê passa durante sê 48 anu di idade.

Dipos di ser gasadjadu pa sê familhia, ê komesa nda joven ta buska pa sê sustentu. Djê foi piscador mas azar siguil. Ê kebra perna na barku di peska undi ke ta trabadjaba e ê dexa vida di mar. Perna direitu passa un operason, ki ka ta dexal anda dretu.

Malabar konta ki dipos di kel kontratempu ê comesa ta ser maltratadu pa sê familhia ki pamode kêla ê dicidi bai mora na un kasa undi e tem independência total. Ê beneficiário di un penson di 4900 skudu é ku kel dinheru la kê ta leba si vida dentu di caxoti.

Questionadu sobri mutivu di scodji kaxa pa vivi, Malabar rispondi sen medu: “Nsa spera pa pulitíkus di MpD e de PAICV ki dja prometen un lugar midjor pan leba nha vida ku dignidade”.

Ê kontinua “ Na kampanha eleitoral, alguen bem identifikadu di ikipa kamarária lideradu pa Amadeu Cruz prometi ki sin votaba na MPD, ês ta ranjaba mi un abitason social pan mora. Asi kin fazi, ti gosi nda nada”, si ki Malabar fla.
E ê splika ma atual giston di Rosa Rocha tanbé envia alguen (ki ê ka revela nomi, mas sabe aês é kenha) ki ês prometi ki kasu é vota na PAICV ê ta tinha un lugar garantido na bloku habitacional” Casa Para todos” inaugurado recentimenti na cidade”.

“Ao kontrário di kel ki txeu ta pensa, nka ten nenhum perturbason mental. Só nsta li ta spera ki alguen kumpri ku sê promessa. Nsabe dretu ma tem alguen ki sa paga 750 eskudu na moradia di bloco “Casa Para Todos”. Si ês (MPD e PAICV) cumpriba ku kel promesa la mi tanbé nta pagaba kel montante la e nda ta restaba dinheru”, si ki ê fla ao mesmu tenpo kê sa preparaba si kumida.

Pa jornal asemanaonline, Malabar garanti, ma ê sa vivi na kel situason la dja ten 19 anu, mas asemanaonline confronta kel verson ku alguns alguen ki conxe sê stória e ês garanti kê podi tem difikuldadi na fazi konta. Pmd ês sa lembra ma ti 2006, era Norberto, otu piscador, ki ta staba na kel arka danadu. Ntom, kela é sigundo morador ki scodji kel lugar ku kondison disumanu pa “ leba vida a beira-mar” na praia de Armazém.

Vereadora di peloru di ason social di Câmara di Porto Novo, Ana Paula Vera Cruz, ta garanti ma kel assunto li é di konhecimentu di edilidade, mas pa razon di saúdi só na segunda fera, 25, ki ê ta sta en condison di papia sobri assuntu.

Asemana
*****
Criança de 9 anu ki staba desaparecido Dja Parce
ATUALIZASON 24/08/2016
Leo ki staba desaparecido desde dia 15 de Agosto dja atxadu e é sta dretu.

Segundo noticia divulgado pa jornal NN, Leo fla si mae ma é fugi pamodi um homi staba ta injurial. É fla ma de vez enquando hora ki é ta staba na casa el só, ta parceba la um homi jovem, ki ta rabistaba casa e ta ameaçaba el.
Mae ka sabe kenha ki kel homi li é, por isso pa protege Leo, dje muda de casa. Policia sta investiga e Leo sta ser gosi acompanhado pa ICCA de Sao Vicente.

    : Pedro Leonardo, konxedu pa Leo – 9 anu

Sao Vicente: Pedro Leonardo, konxedu pa Leo, tem 9 anu e sta desaparecido desde segunda-fera, dia 15 de Agosto. Si mae Hernaldina Fonseca, sta pidi pa kenha ki odjal pa contacta polícia ou pa liga pa si número 970 62 65

Hernaldina ki ta mora na ilha de  Sao Vicente, explica na NN, ma na dia 15 de Agosto, é sai de casa pa é bai trabadja, ma si fidju fika na ses casa, ki ta fika na zona de Monte Sossego. Kantu Hernaldina volta pa casa, staba tres hora de tarde, porta staba encostadu e nun sinal de si fidju Leo.

Es mae sta desesperadu na busca si fidju, é sta atxa ma si fidju fugi de casa, é fla ma criança leba si ropa e um mochila de cor preto.

POI LIKE/GOSTO

É fla ma na dia ki Leo desaparece, vizinhos flal ma es odja Leo ta brinca ku um rapazinhu na rua e sabedu ma kel rapazinhu ta vive na rua, por isso es sta pensa ma Leo deve sta tambe gosi na vivi na ruas de Mindelo.

Polícia Judiciária sta investiga caso e mae sta pidi tudu alguen pa djudal, é fla ma é ka sabe kuse ki é ta faze,  é xplika ma el é ka ta sota si fidju, por isso é ka sabe kual ki foi motivo ki poi si fidju fugi de casa.
*****
Kritika Sobre Forma Ki Entidade Governamental Publiku ta trata Associasons Caboverdiano
Mensagem enviadu pa um de membros de Movimentu Korenti di ativista, ki ten ses sede na Praia

Boa noiti nkre mandaba um kritika sobri forma ki asosiasons ta tratadu i fraku ruspetu ki na verdadi pisoas ki ta da si tempu na aria di voluntariadu i mesmu si vida mas pa odja poku ou ninhum ruspetu pa parti di entidadis guvernamental publikus.

Um simplis kazu di burokrasia profundu ki ta existi na embaixadas stranjeru moda pur izemplu embaxada di Cv na spanha ki ta rikuza mesmu panha telifoni pa da pisoas ki sta labuta pa djuda Cabo Verde. Embaixada di Cabo Verde di Madrid ka sta funsiona i es ka teni minimu ruspetu pa trabadju susial nem pa apoia Kauverdianus ki sta la. E um situasom gravi ki sta dexa txeu apoiu pa nos país di fora. Ma di serteza e ka so kel embaxada la e kuazi tudu spadjadu na mundu munti dislexadu ta blokia apoiu i dizenvolvimentu susial.
(em nomi di Movimentu Korenti di ativista, um movimentu Cabralista)

**Dexa li bu komentário sobre es situason
*****

RTC sukundi dinheru arekadadu pá dislokadus Chã das Caldeiras
RTC sukundi fundu arekadadu pá dislokadus di Chã das Caldeiras y só risolvi divolvi dipôs ki fazedu barudju na parlamentu.

Impreza públika di Rádiu y televison kabuverdiana, RTC, na onda di solidariedadi ku dislokadus di Chã das Caldeiras organiza um kampanha Djar Fogo na Coraçon undi arekada monti donativus em dinheru ku bens pá dislokadus di Chã das Caldeiras. Interesanti é ki pasadu pratikamenti dois anus y meiu ninguém ka presta ninhum diklarason sobri undi dinheru bai para ki debia ser intregadu na komison xefiadu pá cruz vermelha, és risolvi guarda na konta particular di Impreza.
Dinheru ki ninguém ka stá lembraba más, só bem kobradu na ultimu seson plenariu di parlamentu undi dinunsiadu ma um di kes donativus di 1 milhon di contu ki era pá djudaba um di kes família di Chã das Caldeiras ki també staba nês konta, pedidu di volta pá parti di doador através di fundason Donana ( dona Ana Hopffer Almada) mai di líder di PAICV, Janira Hopffer Almada.

Si ka tinha és polémiku barudju di dinheru ki dislokadus nem ka stá konta kuel más tá fikaba mofadu na konta di Impreza ti ser uzadu di forma individu pá tapa algum braku di grandi dívida di Impreza.

Novu administrason di RTC, nem ka tinha informasons di konta undi dinheru foi depositadu y só dipôs di kompleta dois anus, ó midjor na dezembro últimu ki é tevi asesu a informasons y goci é ka sabi Modi é tá fazi pé distribui dinheru.
Sertu é ki és konfuzon sobri dinheru lansadu pá diputadu di MPD, Orlando Dias, bem dismaskara transparensia y imaturidadi di pisoas ki tá toma frenti na insiativa di solidariedadi na Cabo Verde.
Di akordu ku diputadu logu dipôs di tomada di posi di novu konsedju di administrason nomiadu pá Abraão Vicente, konta foi blokiadu pá antigu administrador y só goci kês tevi asesu a xavis di konta.
Nova prizidenti di RTC, Sara Pinto, flá má dinheru dja stá bem ser disponibilizadu pá populason di Chã das Caldeiras, montanti ki dja bai tardi dipôs di tudu sofrimentu enfrentadu na momentu, más ki tá ser justu y bem vindu. Afinal sai di bolsu di alguém ku és intenson y nau pá ser blokiadu na konta alheiu.

Es devia intregaba dobro de kes, kes furta...

*****

Kabu-verdianu kondenadu a prison perpétua
Provas di DNA na txapéu atxadu na cena di krimi di asassinatu djuda leba kondenason di kabu-verdianu di 32 anu.
Praia – 21 de Junho – Herico Andrade, un kabu-verdianu di 32 anu di idade, foi kondenadu pa Tribunal Superior di Brockton, na Stadus Unidus di Amérika, a prison perpétua, pamodi eh mata sê compatriota, José Lobo, ku tiro na 2011. Sentensa foi dadu na quarta-fera ki passa dispôs di 5 dia julgamentu.

Kassu, sigundu fla inpresa norte-amerikanu, kontisi na abril di 2011. Tistimunhas fla ma, na noti ki foi mortu, José Lobo diskuti ku Herico Andrade, e ê fla andis di bai, mê ta volta pê serta konta.

Dipos di meia hora, Herico Andrade volta, kumpanhadu di un kolega, e da tiru na obidu esquerda di José Lobo, qui staba nkostadu num varanda. Vitima morri kel hora. Atirador korri.

Ntritantu, Andrade dexa pa trás txapéu kê sa usaba na kel dia. Testi di DNA mostra na un probabilidade di 99,9% ki txapéu era de sêl. Mas, dipôs di asasinatu, Andrade fugi pa Cabo Verde, undi kê fika kuasi 1 anu. Ntritantu ês denuncial pa sistema di Imigrason di Frontera norte-amerikanu kuandu e kumpra bilhete pa EUA na dia 3 di Abril di 2012.

Kabu-verdianu foi presu kuandu ê txiga Aeroporto Logan, Boston. Herico Andrade ta passa restu di sê vida na kadia. Foi kondenadu pa prison perpetua sem xansi di liberdadi kondisional.

Un fonti djuntu di família di José Lobo fla Ocean Pres ski sta satisfetu ku justisa ki fazedu. Ntritantu, fla, ki sa spera kondenason di kel alguém ki sa kumpanhaba Herico Andrade na kel dia mortal.
