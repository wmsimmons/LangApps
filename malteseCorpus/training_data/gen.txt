Fil-bidu Alla ħalaq is-sema u l-art: 
u kienet l-art taħwid u baħħ; u d-dlam kien fuq wiċċ l-abbissi u fuq wiċċ l-ibħra kien jittajjar l-ispirtu ta' Alla.
U qal Alla: “Ħa jkun id-dawl.” U d-dawl sar.
U ra Alla d-dawl li kien tajjeb. U Alla fired id-dawl mid-dlam.
U d-dawl Alla semmieh jum, u d-dlam sejjaħlu lejl.     U dalam u sebaħ - L-ewwel jum.
U qal Alla: “Ħa jkun hemm medda f'nofs l-ilmijiet u tifred ilma minn ilma.
U Alla għamel il-medda u fired l-ilma ta' taħt il-medda mill-ilma ta' fuq il-medda. U hekk sar. 
[Ġen:1:8] U l-medda Alla semmieha sema. U dalam u sebaħ - It-tieni jum.
 
[Ġen:1:9] U qal Alla: “Ħa jinġemgħu naħa waħda l-ilmijiet ta' taħt is-sema u jidher l-inxif.” U hekk sar. 
[Ġen:1:10] U sejjaħ Alla l-inxif art; u l-ġemgħa ta' l-ilma sejjħilha baħar. U Alla ra li kollox kien tajjeb. 
[Ġen:1:11] U qal Alla: “Ħa tnibbet l-art il-ħaxix, ħaxix li jagħmel iż-żerriegħa, 
siġar li jagħmlu l-frott biż-żerriegħa ġo fih skond għamliethom, fuq l-art.” U hekk sar. 
[Ġen:1:12] U nibbtet l-art il-ħaxix, ħaxix li jagħmel iż-żerriegħa skond għamlietu u siġar jagħmlu l-frott biż-żerriegħa skond għamlietu;
 u ra Alla li kien tajjeb. 
[Ġen:1:13]     U dalam u sebaħ - It-tielet jum.